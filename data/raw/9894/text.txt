
	Във тази нощ, когато мокър сняг
	полепва по крилата, тегне, цапа
	и ангелите бели
	над теб кръжат, объркани и неми…
	Във тази нощ, когато вятър драска
	в прозореца ми съскат зли прокоби…
	И скитникът с усмивка, премръзнал гасне
	на пейката във парка, прегърнал някой спомен…
	И всичко свято и красиво
	— изчезва:
			мокър сняг и вятър, страшно,
	затрупано от безразлично бяло.
	Във тази нощ
				— разкаян,
						страдащ.
	На вятър стон,
				въздишка плаха…
	Отново аз те благославям.

