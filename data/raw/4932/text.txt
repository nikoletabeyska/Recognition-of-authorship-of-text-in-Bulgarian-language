
	Дойдоха, настаха
	желаните дни:
	гръмнаха „урата“
	и в наште страни.

	Дойде, кат царица,
	свободата днес с гръм,
	с „Шуми Марица“,
	с великата вест.

	Скръбта ни престана.
	Град, хижа и храм
	днес викат: Осанна!
	Ден славен, голям!

	Окови разбити,
	тиранина в бяг,
	тъмници открити
	пред българский стяг!

	Трудът, който пори
	браздите по нас л
	есът, кой бърбори
	о, ветрове, с вас,

	поточето бистро,
	въз Шарът снега,
	небето заристо —
	празнувават сега.

	Пелистер празнува,
	Бабуна сияй,
	цар Вардар ликува,
	Дрин пее, играй.

	Ликуват орлите
	там из висоти,
	на Шар по скалите
	днес лавър цъфти.

	Дойдоха, настаха
	желаните дни,
	гръмнаха „урата“
	и в наште страни!

	Декември 1916 г

