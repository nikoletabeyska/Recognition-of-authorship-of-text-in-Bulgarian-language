
	Зората ти е, казах, мрежа златни думи,
	но вечерта настъпва сред потоп от глуми
	над всеки метал — на прах обърната ръжда; —
	в далечината близък, в близостта далечен,
	от изгрев до заход на самота обречен,
	дух, как се ти зовеш? Той рече горд: Вражда!

	Размаха ти е, казах, в паяжинни връзки
	и нищо не прегражда устремите дръзки
	на твоя смел подем — подем над суша и вода…
	И тук си тъй велик, и там си толкоз дребен,
	но винаги бунтовен, всякога враждебен,
	какво желаеш ти? Той рече: Свобода!

	Орел си ти стръвник, железен ти е клюва, —
	от крой до край в света неумолим воюва,
	победно мълчалив над щастие и над беда;
	но в сянката ти само остана незабоден
	изостреният нокът, и ти не си свободен…
	Не чух ответ, но сякаш — той промълви: Да!

