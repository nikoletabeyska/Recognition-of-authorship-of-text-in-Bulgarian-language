
	Повярвай в живота,
	в загадката тъмна,
	повярвай в земята,
	в съня й свещен,
	хорал херувимски
	в просторите гръмна,
	там пламнал е щитът
	на нашия ден!

	Назад да се върнем,
	по стъпките ледни,
	по-мощни от пролет,
	пречисти сме ний,
	света да прегърнем,
	децата му бледни,
	видения слепи
	сред мътни вълни!

	Кристалното слово,
	цял мир отразило,
	отек да намери
	в свободни души,
	жив плам да изтръгва
	из всяко мъртвило,
	орисани скърби
	навред да руши!

