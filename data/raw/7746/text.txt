
	Ти люлееш целий мир
	и приспиваш снеговете,
	лъчезарно слънце свети
	над избистрената шир —
	ти люлееш целий мир
	и приспиваш снеговете.

	Озаряваш нежний цвят
	на обкитените клони,
	твоята десница рони
	мир и светла благодат —
	ти даряваш нежний цвят
	на обкитените клони.

	И тъчеш на вихрен стан
	своето ефирно рухо,
	тули се полето глухо
	в ласките на твоя блян —
	ти тъчеш на вихрен стан
	своето ефирно рухо.

	И живееш всяка смърт,
	всеки устрем на потока,
	твойта сянка модроока
	бди от ведросиня твърд —
	ти живееш всяка смърт,
	всеки устрем на потока.

	И пробуждаш в младий дух
	първите надежди бели,
	към незнайните предели
	устреляваш своя слух —
	ти пробуждаш в младий дух
	първите надежди бели.

	Кротна бисерна роса,
	твоите цветя полива,
	ти летиш всегда щастлива
	към всеблаги небеса —
	кротка бисерна роса
	твоите цветя полива.

