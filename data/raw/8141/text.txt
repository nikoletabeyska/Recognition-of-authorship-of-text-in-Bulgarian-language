	{img:rodari-nebeto-64.png|-right}
	{img:rodari-nebeto-65.png|-left}

	Според туй къде работят
	различните хора,
	различно просторен е
	пред тях кръгозора:

	За да стигнат до тебе
	скъпоценните руди,
	под земята миньорът
	в тъмнината се труди;

	пред водача на трактора
	хоризонтът открит е,
	но пък той постоянно
	е загледан в браздите;

	гледна точка от другите
	далеч по висока
	има, кацнал на стълба,
	поправячът на тока;

	а пък още по-горе
	коминочистача,
	без да плаща, си гледа
	на игрището мача.

	Но над всички и всичко,
	видях отзарана, оня,
	който командва
	стрелата на крана.

	В свойта малка кабинка,
	по-високо от всички,
	кой го знай как ни вижда
	като черни мушички,

	и какъв ли пред него
	необятен простор е…
	и да можеше някак
	да ни вземе там горе!

