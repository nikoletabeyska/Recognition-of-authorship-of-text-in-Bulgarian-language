
	Все по юдейските бърда
		подскача тя сама,
	пои я с изборна вода
		свещената земя.
	Сияе неопитомен
	възторг, в очите и стаен!

	Какви красиви дъщери
		Юдея народи!
	С походка лека ги дари,
		с очи като звезди.
	Но няма, няма ги сега.
	И кедрите шумят с тъга.

	Щастлива си ти, палмо, днес
		виж жребия немил
	на пръснатия и злочест
		народ на Израил:
	от родната земя нали
	не ще се корен отдели!

	А ние в чуждите земи
		ще бродим, без да спрем,
	далеч от бащин гроб сами
		най-сетне да умрем.
	И храмът ни е поруган,
	и тронът наш е подигран!

	1814

