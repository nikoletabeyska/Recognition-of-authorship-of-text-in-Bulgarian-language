

	На Добри Ганчев


	Аз здрав съм син на здраво поколенье
	с желязна воля, с вяра от челик,
	упорно в труд, мъжествено в търпенье,
	то носи на плещи си твар велик —

	твар тежък — дълъг низ години
	на бури, на превратности безброй,
	свидетел бях на всичките съдбини,
	що бодро преживя народа мой.

	Душата ми е цяла разорана
	от страшний на неволите му плуг,
	на всичките трептежи на Балкана
		история съм жива тук!

