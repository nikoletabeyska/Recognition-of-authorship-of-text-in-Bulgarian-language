	Споделил крайпътният орех:
	— Когато узреят всички плодове, аз сам разпуквам обвивките си и си пускам орехчетата, за да радвам минувачите. Но те са много невъзпитани в нетърпеливостта си, та замерят камъни отгоре ми, чупят ми клонките и събарят още неузрелите плодове, които само ще развалят вкуса им на лакомците… Колко приличат на ония припрени хора, които преди още да са вникнали в една творба, преди да са осъзнали замисъла на автора й, хвърлят необуздани нападки… Само че в случая неузрелите са те…
