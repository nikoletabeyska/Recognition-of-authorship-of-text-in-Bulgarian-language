

	„…аз днеска ще работя за пари,
	а утре може би — за слава“.
	Таньо Клисуров


	Без пари съм останал, без грош.
	Ех, живот кръговратен и опак!
	От довчерашния миразкош
	помен няма отдавна. Какво пък!
	И така се живее. В покой.
	Без треперене. Без мелодрами.
	Този свят е наистина мой
	само в миг, в който друго си нямам.
	Ала стихчетата дращя все пак.
	Гледам свойта трапеза оскъдна.
	Все мечтаех да остана бедняк —
	поне тая мечта ми се сбъдна.
	И запретвам ръкави… На риск!
	Както казва поетътр, решавам:
	„Днес ще пиша, уви, за пари,
	а пък утре ще пиша за слава.“
	Ако пукна над някой куплет,
	и ми дойдете с китки, другари,
	въздъхнете си всички поред:
	„Бе продажен горкият поет!“
	но… на гроба хвърлете цигара.

