
	Видях те плачеща — сълзата
	в очите ти просветна.
	Тъй сутрин рони се росата
	лилава, дъгоцветна.
	Видях те весела — сапфира
	в миг стана сивкав камък.
	Пред блясъка ти тук умира
	и неговият пламък.

	Тъй слънцето зад облак вечер
	във багри го облива,
	макар че мракът иде вече,
	но все не го закрива.
	Ти също мъка и страдание
	с усмивка отклоняваш,
	с невидимото си сияние
	сърцето облекчаваш.

	1815

