
	Тази нощ отивам си любима
	и нищо, че си тръгвам — ще съм тук,
	край теб ще бъда, вечно ще ме има —
	поглеждащ теб, от всеки поглед друг.

	И щом отново искаш да ме видиш —
	загледай се в небето през нощта,
	ще бъда горе — седнал на луната
	и колко те обичам ще крещя.

	Ще видиш как звездите ще събирам
	и горе ще те чакам с(ъс) букет,
	в сърцето ти ще бъда — чуй как викам,
	и как разтапям с огън всеки лед.

	Ще бъда прах — разпръснат в(ъв) морето
	и ще те галя с(ъс) вълните нежно,
	ще бъда вятър — ходещ по лицето,
	и всеки миг от времето летежно.

	Слънцето с усмивка ще прегърна
	и с всеки лъч ще топля твоя ден,
	а сълзите ми в дъжд ще се превърнат —
	отпиеш ли ги — пак ще бъдеш с мен.

	В(ъв) пясъка ще бъда всяко лято —
	краката ти целуващ с топлина,
	а зимата, ще чакам в снеговете —
	на всеки връх и всяка планина.

	Тази нощ отивам си любима
	и всяко нещо има своя край,
	и може би — до мене ще те има —
	но само…ако горе…има рай!

