
	Гледам ви и гледате ме в упор
	и не съм ви гостенин приятен,
	и не съм в кръга ви
	даже знатен,
	тъй като богатство не натрупах.

	Вие като
	охлюви
	полека
	плъзвате,
	пълзите през живота.
	Можете да смажете човека
	за една
	окаяна банкнота.

	Вие всякога сте най-удобни.
	И това е вашата порода —
	коленичили
	в местата лобни,
	мислите за личната изгода.

	Затова в житейската ви скука
	аз не търся почести и близост
	и събарям яростно с юмрука
	маските на жалката ви низост.

