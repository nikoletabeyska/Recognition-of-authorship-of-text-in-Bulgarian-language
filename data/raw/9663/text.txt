
	ХУБОСТ

	Подир слънчевото странстване начевам
	с мъка моите евангелски слова
	и край нива смръзната от душна плевел
	в старческото свечеряване вървя.

	В бързея на времето ни мимолетно
	чудото с цъфтежа тъй ще изтече,
	ако само Словото у нас просветне
	като цвят по осланеното дръвче.

	И порасло в стръмното небесно било
	грееше ли Царство в сините вълни,
	че за Него диша цялата му сила
	посред върволицата от пусти дни.

	Не е ли, Боже, някаква измама,
	и мираж за уморените очи,
	щом по залеза, опрян на младо рамо,
	сладостта от стореното ми горчи.

	Искам зарад грозните ви мъки, хора,
	с мойта вечна хубост да ви обрека.
	Тъй „В начало беше Словото“
	Пиши, Прохоре, че слабее старческата ми ръка.

