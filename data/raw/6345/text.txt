
	Живея сред рибари тук и любя
	беззлобната им сладка простота;
	плени ме тяхната природа груба,
	де грей сърдечност, честност, доброта.

	Кой знае, нявга им се представлявам
	престъпник, може, паднал между тях,
	но видат ли ме, тутакси познавам-
	отблъскват тая мисъл като грях.

	В минути на неистова тъга,
	в минути на печално съкрушенье,
	на малодушна с себе си борба —

	утеха, бодрост сещам аз, кога
	в очите им, обърнати към мене,
	съгледам мълчаливо съжаленье.

