
	Жена, вълшебница, богиня.
	На блянове и чувства нежни
	жив извор, бистър и кристален,
	на мойте бдениья образ глаен,
	на дни ми в мрака безнадеждни
	луч светъл, идеален.

	Жена, вълшебница, богиня.
	Жена любима в пищна младост,
	мил ангел пратен от небето,
	за мен мъчение и радост,
	дошъл да ми налей сърцето
	със трепети и сладост.

	Жена, вълшебница, богиня.
	Сърце — злато, душа — загадка,
	ту муза нежна, ту сирена,
	безцен пахар с отрова сладка,
	на моята душа пленена
	тъмница и вселена.

