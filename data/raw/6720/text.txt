
	Разпилени вихрени спомени,
	Изгорели стари икони
	От безбожие и жестокост погубени
	Захвърлени в светове от канони.

	Разпилени лица недочакали
	Погледи раздиращи мрака,
	Светкавици не изплакали,
	Сълза за дъжд и разплата.

	Разпилени думи от истини,
	В парчета самота са обвити,
	Заглушили поредните стихове,
	Зная, че бяхме…убити.

	Убити от кръвожадните помисли,
	От натури света омерзили,
	От забързани фалшиви скорости,
	Облечени в злостни подбуди.

	Разпилей ме сега след затишие,
	Нарисувай ме с дъх и ухание,
	Утеши ме…изтрий ме предишната
	Умъртвена бях…от състрадание.

