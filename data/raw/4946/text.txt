

	„Най-унизителното време през моя живот беше, когато Съглашението поиска да отстьпим незабавно и безусловно Македония…“
	(Из разговорите на крал Петра с италианския депутат Касолати)


	Така, честни кралю: крадений имот
	от алчния влъхва мъчно се повръща.
	Истина е вечна: забранений плод
	с по-голяма сладост се яде, поглъща.

	Така, честни кралю: грабеж не е срам —
	срам е да повърнеш назад свойта плячка;
	тигърът се въси, щом му искат там
	жертвата да пусне, що с нокте си мачка.

	Правда, чест и право — знай ли що са те
	за лакома пища търбух ненаситен?
	Охотата с нея по-силно расте
	и у ястреб хищен, и у чакал скитен.

	Лакомо нахлухте в чуждото тогаз,
	лакоми остахте и до сетний час!
	Педица земица не върна от нашта,
	днес изгуби свойта — съдбата ти плаща.

	Декември 1915 г.

