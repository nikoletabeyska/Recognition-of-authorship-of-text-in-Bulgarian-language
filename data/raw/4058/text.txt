
	Денят не убивай,
	денят не губи,
	синко, прилежавай,
	труди се, учи!
		Времето е злато,
		времето й пари,
		но то й крилато,
		добре го пази.
	Празно не минувай
	ни час, нито ден.
	Без работа минат,
	е загубен ден.
		Работи, труди се,
		трудът е имот,
		слабите подкрепяй
		с помощ, със съвет.
	Общото обичай,
	то е твой живот,
	добре ще преминеш
	сред добър народ.
		Дор народа й болен
		как ще бъдеш здрав?
		Сред народ поробен
		кажи — кой е прав?
	Общото обичай,
	общото пази,
	от него очаквй
	чест и добрини.
		Общо не изядай,
		чуждо не граби.
		Общият изедник
		чакат го злини.
	Да не мъчш, биеш
	нокого в тоз свят,
	брата си кат биеш,
	то себе си биеш.
		Утре ще по-силен
		да смане и теб —
		правото да пазиш
		на всеки човек.
	Хората са равни,
	всякога помни —
	те трябва да имат
	равни правдини.
		Тъй ме татко учи,
		кат бях още млад.
		И аз го послушах —
		не станах богат.
	Всичкото си дадох
	за общо добро,
	жертвувах, помагах,
	дор имах със що.
		Борих се със злото,
		падах и ставах,
		и от нищо мене
		не беше ме страх.
	Сега съм останал
	сетен сиромах.
	Ази, братя, дадох
	всичко, що имах.
		Смейте се над мене,
		бягайте от мен,
		като че съм чумав,
		бесен и без ум.
	Но ще дойде скоро
	праведния час,
	че тогаз ще видим
	кой е прав от нас.
		Ще да видим ние
		сред тоя народ
		кой е бил от назе
		човек, а не скот.

