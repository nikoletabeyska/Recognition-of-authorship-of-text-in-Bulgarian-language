

	На Жорж Рал

	Главата зашуми ли ви приятно,
	и забуксува нещо паметта —
	послушайте, туй химн е на кръвта…
	О, музика, далечна, непонятна!

	Послушайте! — тя, може би, и плаче,
	с един нечуван до тогава глас,
	душата ни изгонил в своя бяс
	и който ей сега ще млъкне, мрачен.

	Мой брат по кръв, да вдигнем тост,
	и, брат на виното, — сама кръвта!
	О, вино, кръв, — червен апотеоз!

	Плачете, пейте! — нека паметта,
	душата бягат — до мига последен
	намагнетисвайте гръбнака беден.

