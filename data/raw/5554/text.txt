
	Хамелеоните се хранят с светлина
	и въздух само. А любов и слава
	е на поетите насъщната храна
	Ако и тям животът всичко дава
	без труд и без борба, нима и те,
	без много да му мислят, ще променят
	боя като хамелеоните,
	на всеки два-три часа,
	тъй както им изнася?

	Поетите на таз земя жестока
	са, както би живял хамелеонът,
	затворят ли го в пещера подморска,
	където само сенките се гонят
	Под лъч хамелеонът се променя;
	поетът — без любов и слава,
	а е тях малцина са удостоени
	Защо се чудиме тогава,
	че той непостоянен става?

	Поет ли е — не бъркайте умът
	му волен със богатство или власт:
	че щом хамелеоните ядат
	по-груба някоя храна, завчас
	напълно им изчезва пъстротата
	и се превръщат на влечуги земни,
	тъй както гущерите — техни братя.
	О, духове, дошли отвъд луната,
	деца с сърце, което свети,
	от тази участ се пазете!

	1820

