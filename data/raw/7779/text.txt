
	ИЗВЯХВАТ спомени и песни,
	прекършени крила тежат
	и в земната печал унесени,
	вървим по своя стръмен път.

	Край нас годините минават,
	като забързани вълни,
	и към морето на забравата
	отнасят златните ни дни.

	Къде са нашите надежди,
	къде са нашите венци?
	Потайни извори оглеждат
	ликът на скръбни мъртъвци.

	И сред просторите унесени
	в сънят на есенни мъгли,
	напусто пламенни стрели
	излъчват скръбните ни песни.

