
	От викове, със мъка премълчани,
	от грехове, дори несъгрешени,
	от милосърдно подарени рани —
	вулкани, неугаснали у мене,
	от толкова несбъднати любови,
	несмеещи и сънем да се сбъднат,
	и от прегръдки с форми на окови,
	от тукашно със образ на отвъдно —
	от всичко туй натрупвано, кахърно,
	дълбоко в мен погребано достойно,
	във гробница плътта ми се превърна,
	а моят дух — във неин жив покойник.
	И става чудо най-невероятно:
	през този свят от обичи и злоби,
	мъртвец си ходи с гроба и обратно —
	мъртвеца си понесъл, ходи гробът.
	Добре че никой тук не забелязва.
	И само аз си знам, че съм възкръснал.
	И моят гроб върви след мене празен
	и ненамерения си покойник търси

