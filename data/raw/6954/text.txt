
	Пробягват по нощните листи
	следи от неземна ръка;
	поведен от стъпки лъчисти,
	минавам безмълвна река.

	Дочувам от горските грани
	за дъб сред незнайни поля,
	за скрито безценно имане
	под призрачна бяла скала.

	Там наниз през нощите грее,
	по-грейнал от бледни луни:
	сълзи на залюбена фея,
	що вечната скръб вкамени.

	Ще нося вълшебния бисер,
	той лик на разлъка таи,
	орисана горест отниса
	и сини целебни струи.

