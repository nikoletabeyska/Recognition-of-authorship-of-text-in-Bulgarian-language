
	Ръцете ми ще пожълтеят…
	Ще сипят сгърчени листа дърветата.
	И толкова хрупкава — пръстта
	ще бъдат нежно прислонила ме.
	И ти ще идваш… Мисля си,
	ще бъдеш с черна шапка, както в книгите
	И вятърът смирено ще преде
	къдели сребърни в косите ти…
	И там, на завет — сам самин
	ще ти нашепвам неродени стихове.
	И ти ще си отиваш без сълзи.
	Дърветата ще се склонят над теб
	и с моите ръце ще те помилват.

