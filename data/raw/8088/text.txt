
	Дон Кихоте, близко е Ла Манча!
	Още малко! Там сме! Още ден!
	Нищо (е ни вразумява Санчо
	И че Росинант е уморен!
	Нищо че заплашват като хора
	Мелници от вятър и стада.
	Нищо че от многото умора
	Все ни се привижда зла беда!
	Нищо че какви не идиоти
	Теб и мен наричат „идиот“!
	Ще ги надживеем, Дон Кихоте!
	Ако не със друго — с цял живот!
	С цяла вечност, ако не със друго!
	С път красив, на рицарства богат!
	На света ако не съществуват „луди“,
	Може въобще да няма свят.
	Днес ни хулят, ала утре знам, че
	Нас и пътя ни ще безсмъртят.
	Давай, братко! Близо е Ла Манча.
	Векове ще яздим — ала там сме!
	Рицарят не знае лесен път!

