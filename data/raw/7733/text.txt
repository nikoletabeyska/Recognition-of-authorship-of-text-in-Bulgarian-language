
	Напразно ваший дух лети
	печални спомени да гони,
	брезите свеждат бели клони,
	и пролетния дъжд шепти
	за упойващите жътви
	сред възродените поля.
	Упоение разля
	над морни сипеи сънят ви.
	И вий разцъфвате едвам
	с лъчите на лъчиста пролет,
	и ето! — погледи ви молят:
	стъпете в тоя чуден храм,
	душата ми за вас изгражда
	дворци от пролетни мечти,
	там моята радост ви обажда:
	о, приласкайте в тихий здрач
	плачът на сиротната птица,
	ценете нежната трошица,
	която рони тя за вас!

