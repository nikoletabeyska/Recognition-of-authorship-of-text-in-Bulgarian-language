
	Полека-лека стъпи пролет
	във наший роден край
	и ето кукна кукувица,
	и цъфна месец май.

	Разлисти се гората, светна
	небето синьо, чисто,
	полето ширна се зелено
	под слънцето лъчисто.

	И кипна над земята бързо
	живот засилен, нов,
	и свети Гьорги го поръси
	от висинето с благослов.

	Във клоните на люляк бял
	през нощ и слънчев ден
	възторжна песен е запял
	славеят вдъхновен.

	Славеят слави месец май
	и пее, и нарежда:
	честит да бъде наший край —
	със сбъдната надежда!

