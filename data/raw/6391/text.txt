
	Не ме дивиш, когато в боевете
	победоносно знаме ти лети,
	нито кога в Сент-Жуст в килиите вети
	кат сянка сам на себе минваш ти.

	Къде са безпределните държави,
	де слънце не захожда никой път?
	Испания на твоето тщеславье
	изплаща и до днешен ден грехът.

	Към теб погледна славата засмяна
	и озари те с неугасен плам
	кат нивга никоя глава венчана,

	когато, безподобен и голям,
	наведе се, о, Карле, в немий храм
	да дигнеш четката на Тициана.

