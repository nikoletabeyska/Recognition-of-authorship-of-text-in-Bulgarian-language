
	Ела до мен с целувката безкрайна
	на наште две обречени тела!
	Ела! Като магия! Като тайна!
	Ела, като безсмъртие ела!
	Като звезда, умряла в изнемога
	от сблъсъка на срещната звезда!
	Ела! Изпепели ме в своя огън!
	Сама стани на пепел! Но следа
	подире ни в небето да остане!
	И с нашта светлина тя да блести!
	На нашто място да остане рана.
	Но с друга светлина след нас огряна,
	вселената ще ни обезсмърти.

