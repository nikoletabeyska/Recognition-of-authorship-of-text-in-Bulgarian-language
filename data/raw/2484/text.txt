	Веднъж един мъж и една жена седнали на трапезата да ядат печена кокошка. Мъжът видял, че идва баща му и набързо скрил кокошката под масата. Не искал да даде нито парченце от нея.
	Старецът влязъл, седнал на трапезата, вкусил едва от яденето и си отишъл. Тогава синът му извадил кокошката, ала в същия миг тя се превърнала в жаба. Жабата скочила на главата му и повече не слязла оттам. Когато той се опитвал да я свали, тя започвала да гледа така страшно, че никой не смеел да я докосне.
	Неблагодарният син трябвало всеки ден да храни жабата, иначе тя щяла да му изяде лицето. И понеже не можал да намери покой, той се скитал по света до края на живота си.
