
	Болката понякога ми казва
	колко много те обичам.
	Болката, която тъй банално
	на пробождане от нож прилича,
	болката, която разтуптява
	в цялото тело кръвта;
	някога от всичкото остава
	само някак си това,
	че обичам още много.

	Днес съм вече може би по-друга,
	мисля си: защо съм променена?…
	Ето, че сега притихна
	тръпката на мъка, а не мога
	да усетя топлината — грубо,
	много грубо вече наранена.

	1943, 8 януари

