
	Селцето е погребано отдавна.
	Като протегнати ръце чупливи
	във сивото небе отгоре
	процеждат пушек няколко комина.
	И нейде кучето пролайва.
	Останало и то само, какво ли джафка?
	Изблея и овца, придрънка, млъкна.
	Зад белите дувари някой псува.
	Ще мръкне скоро. Натежало от звездите
	ще падне бавничко небето.
	Под черното му тяло ще угаснат всички лампи.
	И кучето, и старецът, овцата.

