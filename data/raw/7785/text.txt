
	На слънцето стрелите светозарни
	пронизват притаени брегове,
	и сякаш зад незнайни върхове
	пламтят води, сред пламъци пожарни.

	Там утрото от своите звънарни
	за празник вдъхновен светът зове
	и вихрено увлича в златодарни,
	в честити като детство бленове.

	Набожно звуковете се отронят
	и в празничния блясък на денят,
	като вълни се плискат и се гонят.

	И ето автомобили бръмчат
	и улиците стягат като броня
	и охлюви след дъжд пълзят.

