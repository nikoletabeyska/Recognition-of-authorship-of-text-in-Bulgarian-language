

	На майор Георги Иванов


	Мой Балкане,
	понесъл
	тази нощ
	на плещите си,
	от сърцето ми грабнал
	любов и възторг,
	ясноок и безстрашен
	залюлей в паметта си,
	мой Балкане:
	звездите са наши!

	Той лети!
	Син на майстор Манол.
	И Земята,
	от мечтата родена
	на бързи коне,
	векове от бесилки
	и знаме люляна,
	през април
	на звездите стана сестра.

	Той лети!
	И взривената радост —
	България —
	мой Балкане,
	по картата търси светът.
	Твоят първи Икар
	лети и ти носи
	това утро слънчево
	за венчална халка.

