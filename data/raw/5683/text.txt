
	Сняг затрупа гората,
	лед замрази водата,
	слънцето се нейде скри,
	мъгла сива го покри —
	и настана по света
	бяла снежна пустота.
	Из скритата бърлога
	в планината под глога
	баба Меца просуна
	рошавата муцуна,
	разгледа се широко,
	прозина се дълбоко.
	Па пресегна със крачец,
	взема, близна бял снежец,
	смръщи страшна муцуна
	и на себе си продума:
	— Зима пуста настана,
	ще си поспи Мецана,
	кога цъфне жилав дрен,
	пак ще дойде мечи ден.

