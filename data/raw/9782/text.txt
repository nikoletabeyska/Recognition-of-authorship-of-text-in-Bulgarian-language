
	Чуваш ли го? Аз го чувам
	този вой на шумна тишина,
	този звук от славни времена!
	Чуваш ли го? Аз го чувам.
	..............................
	Всеки път Балканът ми припомня
	шепота в така познат рефрен.
	Там винаги е кървав сводът —
	вече роден, никога сломен.

	Този свод над връх безсмъртен
	знае име на един борец,
	който вечно ще е спомен,
	символ на бунтовник и творец.

	Вплетени са днес в земята
	вените на Ботевската кръв.
	Те пулсират във недрата,
	връщат ни по неговия път.

	И когато някъде далече,
	разпилени пътьом по света,
	си припомним облика му вечен,
	той ни праща тука — у дома.

	Даже делникът да ни е смазал,
	континент дори да ни дели,
	спомним ли си подвига в Балкана,
	песничката почва да звучи…

	Чуваш ли го? Аз го чувам.
	Този звук на тази тишина.
	Чуваш ли го? Аз го чувам,
	с впито в него борбено „Ура!“

