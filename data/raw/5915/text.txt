	Един млад човек получил наследство в голяма сума и за да не я пропилее, оставил я на съхранение у приятеля си, като същият дал клетва в храма на Хефест, че срещу едно на сто лихва ще пази парите цяла година.
	Но след два дни къщата на наследника изгоряла и той се видял в чудо, та потърсил приятеля си, за да си получи парите обратно.
	Приятелят му страшно се разсърдил:
	— Аз да ти направя такава голяма услуга, да ти съхранявам пари само срещу едно на сто лихва и да се разкарвам до храма клетва да давам, че след една година ще ти ги върна, а ти, още няма три дни, и си ги искаш… Трябва да ходя в храма и да се отмятам от клетвата си. И Хефест какво ще си помисли за мен? Че съм несериозен!
	— Но ти знаеш, че къщата ми изгоря?
	— Това си е лично твой въпрос.
	— Но в момента нямам пари дори да се нахраня.
	— Тогава мога да ти дам за една година пари в заем, но срещу сто на сто лихва…
