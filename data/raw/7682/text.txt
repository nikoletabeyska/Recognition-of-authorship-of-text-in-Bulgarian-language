
	Твоя поглед — далечен и тъмен
	заплашително тъмен и млад.
	Тоя крак — твоя крак е тъй стръмен —
	„Скайлаб“ към самия ад…

	* * *

	Но живей — съществувай — да бъдеш!
	И да дишаш — да не умреш!
	Позволявам ти да ме лъжеш
	и със нежност да ме предадеш!

	* * *

	Изведнъж си спомних, че съм жив
	и ви обичам!
	Но как? Да ви обичам съм забравил аз.
	На сън по навик галваничен — изричам
	с изпепелен от алкохол и ужас глас.
	Но как да ви обичам аз?

	* * *

	Бавно кервана минава…
	мираж след мираж…
	Кураж!
	Камило моя!

