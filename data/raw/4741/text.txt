
	Веднъж, след дълго лутане и тирене,
	седнах при Искъра да ям.
	В печатан лист увито беше сирене,
	аз мойто име видях там.

	И куп ругателства за мене в вестника —
	грамада от душевна кал.
	Усмихнах се, пожалих го злочестника,
	кой толкоз мъка бе си дал.

	И пак с охота — туй е за невярване, —
	с охота страшна обедвах —
	под песните на жаби и на гарвани…
	Слушах ги тихо, па казах:

	О гаргици! Вий требува да гракате,
	за туй ви господ дал гласът!
	О жабички, вий длъжни сте да квакате —
	защо сте жаби на светът?

	Юли 1899

