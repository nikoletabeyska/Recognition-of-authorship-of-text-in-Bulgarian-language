
	Бзкрайна жал и жив мъртвец смутяват мойто ложе,
	и саван бял, и бял венец ранена мощ тревожи.

	Долавям звук, и нечий глас да стене из простора —
	не съм за тук, не съм за вас, о бедни, бедни хора!

	Отрано глух, отрано лед останах за живота,
	загубих слух, загубих глед, загубих всяка нота.

	Сред мойта нощ, пред моя праг, лъча не ще ли блесне?
	О мрачен вожд, о черен знак, о тъжни, тъжни песни!

	Безкрайна жал и мрак ранил покриват мойто ложе.
	Не съм живял, самин съм бил, смили се, тъмни боже!

