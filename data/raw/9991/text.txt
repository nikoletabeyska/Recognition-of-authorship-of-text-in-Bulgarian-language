
	Под угрозата на пистолета,
	допрян от утрото, направо във челото,
	какво си мислиш — правя? — Нищо!…
	Оставям се на стиховете, които
	са писали мнозина самоубийци…
	И си представям… После се проклинам!
	… Не мога даже тока да си плащам!
	Не искам мъдрости да слушам!
	Красиво е… Красиво е небето
	и птиците… Достигнал съм далеко!
	В онзи мир, където има само обич,
	и музика, и щрихи от картина…
	Дори и данъчните служби да ме търсят
	не могат — няма го адреса!
	А аз съм вече ангел… няма ме… За тебе,
	оставих пейката във парка-поща…
	Когато си отида, ти — пиши ми!
	Ще идвам вечер… Със листо от есен
	ще ти отвръщам… Пък макар — и с песен.

