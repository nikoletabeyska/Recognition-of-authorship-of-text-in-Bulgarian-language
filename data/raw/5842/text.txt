
	През Пустата като насъне,
	количка бебешка повел,
	върви войник… Той за врага ни
	не представлява ли прицел?

	Стърчи нещастникът нехаен,
	не му минава и през ум,
	че фронтът е екран безкраен,
	че всеки метър е куршум.

	Той връчва фронтовата поща,
	посрещаме го с весел вой.
	А на убитите от снощи?
	Писмата ще им върне той.

	Врагът го сигур забелязва
	с количка бебешка в ръце
	и от стрелба не се отказва,
	но стреля вече без ръце.

	Тук всички мрат без некролози.
	Писма тук чакат всеки ден.
	А нашият вестител вози
	мира, все още нероден.

	1945, 1975

