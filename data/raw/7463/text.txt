
	Пред моя роден дом столетен дъб расте —
	аз помня го такъв огромен от дете.
	Аз виждал съм го, как във слънчев пек блести
	и слушал съм го в мрак среднощен да шепти.
	И в бури с грозен рев съм гледал как стои,
	от мълнии огрет, настръхнал исполин.
	Тополата превие плачевно крехък връх,
	кът търси да се скрие от гибелни дъх,
	а той чело дигнал, възправил мощен стан,
	реве, закана цял, безстрашен в бой гигант.
	От ранни още дни от него възприех:
	да бъда твърд в беди да срещам бури в смех,
	и на безброя дни заслушан в общия ход,
	в кръвта ми да звъни неспирният живот.
	Вам идещи след нас оставям тоз завет:
	като дъба далеч вий гледайте напред!
	И като него с дух бъдете горд и твърд,
	неохкащи в беди, нетрепкащи пред смърт!
	Расте столетен дъб пред моя дом рожден:
	умра ли нека той говори зарад мен!

