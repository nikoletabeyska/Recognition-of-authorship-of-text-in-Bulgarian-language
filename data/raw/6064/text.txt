

	На Христо Фотев

	Поете, многогърб като камила,
	пустинята от хора премини,
	товара си безценен с няма сила
	спаси и непокътнат съхрани,

	че рухнеш ли от жажда и умора
	сред пътя, няма кой да ти прости,
	поклон човекът няма да ти стори
	от слабост, от жестокост ли? Но ти

	товара си спасил, достигаш почва.
	Спасен си, мъченико Дон Кихот!
	Едва сега, обреченико, почва
	той — истинския твой живот!

