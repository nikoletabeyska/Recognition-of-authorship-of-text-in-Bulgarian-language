	Приглушено сценично осветление. Жътварите и нимфите танцуваха, когато бомбите започнаха да падат. Просперо се обърна към Фердинанд.
	— „Имаш вид ти, сине мой, по трогващ начин, като че ли си потресен. Горе главата, сър, веселията ни приключиха сега. Тези наши актьори, както аз предрекох, бяха вси духове и разтопили са се във въздуха, във тънкия въздух…“
	Той направи семпъл жест. Жътварите и Нимфите изчезнаха, със странен кух и сконфузен звук.
	— „… И подобно нематериалната тъкан на това видение, увенчаните с облаци кули, величествените палати, самотните замъци,“ — продължи той, „самият велик глобус, да-а, всички населяващи го, ще се разтворят и както тази илюзорна процесия се стопи, и диря не остави…“
	Публиката изчезна. Сцената изчезна. Театърът изчезна. Градът около тях избледня със странен кух и сконфузен звук. Самият велик глобус под краката им започна да става прозрачен. Всички актьори изчезнаха, с изключение на духовете на Ариел, Калибан и Просперо.
	— Оу, Проси… — каза Ариел.
	— „Ние сме материалът, от който сънищата се правят.“
	— Просперо! — изрева кански Калибан.
	— „И нашият дребен живот е обвит в сън.“
	Калиман се хвърли отгоре му, а Ариел го сграбчи за ръкава.
	— Пак го правиш, шефе!
	— „Сър, аз съм оскърбен.“
	— Престани! Топенето започна! Ти освободи погрешното заклинание!
	— „Съобразявайте се с немощта ми — старият ми мозък е затруднен…“
	Калибан седна върху него. Ариел размаха тънките си пръсти пред очите му. Сега те се носеха в безкрайната и пълна със звезди празнота. Най-близкото тяло с някакви размери бе луната. Спътници — комуникационни, астрономически, метеорологични и шпионски — се разлетяха във всички посоки.
	— Стегни се малко, по дяволите! — просъска Ариел. — Отново останахме само ние!
	— „И нека моята отпадналост не ви безпокои…“
	— Няма смисъл, — изръмжа Калибан. — Този път е потънал надълбоко. Какво ще кажеш да се предадем и да се стопим?
	— Не! — изкрещя Ариел. — Тъкмо беше започнало да ми харесва.
	— Твоята отпадналост ни безпокои, Проси! Зарежи този Станиславски и върни нещата по местата им!
	— „Ако това ще ви обрадва, останете в моята килия и там отдъхвайте…“
	— Репликите му са към края си, — каза Ариел, — Тогава ще го хванем.
	— „Ще сторя разходка или две, за да успокоя аз кънтящото си съзнание.“
	— Къде смяташ да ходиш, шефе? — попита Калибан. — Та ти махна всичко.
	— Ей? Какво е това?
	— Пак го направи. В този си вид сцената е ужасяваща, но като че ли клони към някакъв край.
	— Бих казал, че не бях стигал толкова далеч, поне не досега.
	— Какво сторихте, за да има бис?
	— Къде ми е Книгата?
	Калибан размаха перката си.
	— И тя изчезна.
	Просперо разтри слепоочията си.
	— Тогава ще трябва да работя по памет. Помагайте. Къде стана това?
	— На пустинен остров.
	— Да.
	Той замахна величествено и наблизо се появиха смътните очертания на палмови дървета. Доловиха слаб солен мирис, заедно с далечния плисък на прибоя. Очертанията ставаха все по-материални, а под краката им се разстла блестящ пясък. Дочуха крясъка на чайка. Звездите избледняха, небето посиня и по него се понесоха облаци.
	— Така е по-добре.
	— Ама — това е истински пустинен остров!
	— Недей да спориш с него. Знаем го как работи.
	— А сега, къде бяхме ние?
	— Представлението, сър.
	— А, да. Елате в пещерата ми. Там ни чакат Фердинанд и Миранда.
	Той ги поведе по брега нагоре към едно скалисто място. Навлязоха в голяма пещера, където една огромна сцена бе осветена от факли. Просперо кимна на Фердинанд и Миранда и посочи към сцената.
	— Шефе, нещо не е наред.
	— Без приказки! Гледай и мълчи!
	Ариел загуби дар слово за момент и обърна внимание на сцената пред него.
	Величественият земен глобус, със слънчеви петна по него, прошарен от облаци, сив и син, се въртеше бавно над сцената. Ситни искри, ракети се стрелкаха около него, изчезващи, за да бъдат заменени от моментни облачета дим над главните градове в Северна Америка, Европа и Азия. След което глобусът се втурна към тях, и един от облаците стана по-голям от другите, измествайки всичко останало. Нагоре през прах, огън и дим, се понесе видението, на размазан град, разтопен, изгорен, населението му мъртво, умиращо, разлитащо се.
	— Шефе! Това не е вярната част! — изкрещя Калибан.
	— Господи! — каза Фердинанд.
	— „Имаш вид ти, сине мой, по трогващ начин, като че ли си потресен.“ — заяви Просперо.
	— Хайде, почна се пак, — каза Ариел, докато светът се въртеше и цели земни маси започнаха да горят.
	— „…величествените палати, самотните замъци,“ — продължи той, „самият велик глобус…“
	Още ракети закръстосваха неистово, докато ледените шапки на полюсите се топяха и океаните започваха да кипят.
	— „…ще се разтворят…“
	В момента врящите морета заливаха огромни земни масиви.
	— „…и диря не остави…“
	— Още сме веществени. — пое си дъх Ариел.
	— Но това продължава. — отбеляза Калибан.
	Глобусът стана по-малко осезаем, огньовете избледняха, водите загубиха цветовете си. Цялата гледка избледня и се стопи.
	— „…е обвит в сън.“ — прозя се Просперо.
	… Беше изчезнал.
	— Шефе, какво стана с…
	— Ш-ш-т! — смъмри го Ариел. — Не го буди. — Проси, къде е театърът?
	— „…за да успокоя аз кънтящото си съзнание.“
	— „Желаем ти покой“ — изрекоха в един глас Фердинанд и Миранда, напускайки сцената.
	— Къде се намираме, сър?
	— Що, нали ми казахте, че било пустинен остров?
	— Такъв е.
	— Какво още тогава? Идете да намерите храна и пиене. Всичко останало е сън.
	— Ама, сър! Книгата Ви…
	— Хич не ми книгай! Искам да ям и да спя. Ще оставя и онези гълъбчета да си гукат, и след това обратно към Непълс. От магии всякакви ще се въздържа.
	Калибан и Ариел се отдалечиха.
	— Най-добре да спазим волята му и въз.
	— Тъй да бъде, духчо. Аз мисля, манджата е ето там.

	[Всички излизат.]
