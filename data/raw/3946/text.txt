	Един ловец уловил заек, взел го със себе си и поел по пътя си. Насреща му се появил конник и поискал заека, обещавайки, че ще му го плати. Но щом поел заека в ръце, тутакси се втурнал в галоп и избягал. Ловецът побягал след него с надеждата да го настигне. Когато обаче конникът бил вече надалеч, ловецът извикал след него със свито сърце: „Върви си, подарявам ти заека!“
	Баснята сочи, че мнозина, лишени от нещо против волята им, сетне се преструват, че са го подарили сами.
