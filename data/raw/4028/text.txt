	Господ, след като създаде всички твари,
	пожела да си отдъхне, но не свари.
	Бе забравил нещо. Но какво ли?
	На човек какво му липсва, та в неволи
	даже да повтаря мойта слава?
	Сети се и памет даде му тогава —
	най-жестоката от всичките присъди:
	все нащрек да бъде!
	Беше седми ден и нощ покри просторите —
	край на Сътворението, почва праисторията:
	каменна и бронзова, желязна,
	по вода, земя, небе — тя тъй разрасна
	надалеч към сини далнини,
	че навлезе в наши дни.
	И си легна бог с усмивка хитроумна,
	дума не продума,
	че такава е извечната и близка

	Поука:
	Помни туй, което може,
	и забравя туй, което иска.
