
	Нетрайни са нещата в този свят,
	и красотата също отминава.
	С годините увехва като цвят,
	и с тялото ни тленно остарява.

	На времето подвластна любовта ни,
	след красотата бързо си отива.
	Тя има шанс и може да остане,
	ако душата също е красива.

	С усилия у себе си руша
	порока и от злото се отричам,
	но още мога да се изкуша.

	В душата ти свенливо пак надничам,
	и виждам най-прекрасната душа,
	и те обичам, просто те обичам!

