

	На Миле Марковски


	Нещо си спомних… Не сварих
	да ти го кажа… В април,
	в този бял месец — навярно
	някой от мен те е скрил.

	Ти бе наблизо и дишаш,
	смееш се с детски каприз —
	своята приказка пишеш
	върху небесния лист.

	Грее в дълбоки простори
	Струма до Белоградчик,
	шепне, за нещо говори
	с каменен тъжен войник.

	Цяла облечена в бяло,
	с наниз от тънка роса —
	пролет край теб е развяла
	слънчева буйна коса.

	Твоя глас тих и сърдечен
	стапя се в облак зелен —
	някъде много далече,
	някъде близо до мен.

