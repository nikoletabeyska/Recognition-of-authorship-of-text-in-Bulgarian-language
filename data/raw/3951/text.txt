	Примира Лисинка от глад,
	но вижда Петля качулат
	на селски плет, опънал врат.
	„Баща ти виждах по цял час —
	му рече тя, — та дойдох аз
	да чуя, Петльо, твоя глас!“
	Петелът, вече възгордян,
	запя като певец призван
	без свян на селския мегдан.

	Лисицата в миг стори скок,
	помъкна го в леса дълбок
	сред птичи крясък до възбог:
	„Отиде си петелът наш!“
	И Петльо придоби кураж:
	„Това, Лисанке, е шантаж!
	Дойдох, кажи, не с лоша цел —
	не селски, взех аз свой петел!“
	Такъв бе мъдрият съвет.

	И тя, преследвана отвред,
	уста отвори за ответ.
	Но хукна Петльо на свой ред,
	на връх висок намери кът
	и забушува му гневът:
	„Върви си, Лисо! Прав ти път!“

	Разбрала Лиса хитростта,
	с длан удря своята уста:
	„Омръзна ми все да гълчиш!
	Ако си умна, ще мълчиш!“
