

	„Не бутай тоя съд — каза стражарът, —
	разпукнат е… почти полуизгнил…
	Чуплив е той, не бива да го барат,
	най-малкий удар би го разломил.

	Звънлив и як излял го бе грънчарът;
	той благовонни миризми е крил,
	той сладък дъх е пръскал из олтарът,
	палатите е с аромат пълнил.

	Но лава огнена бухна — обля го!
	Не го строши съвсем, но що? Пукна го.
	Не бутай тоя съд, далеко стой!“

	Тогаз турих ръка до сърце близко
	и, мрачен, дълго се повтарях низко:
	„Не бутай тоя съд, разбит е той!“

	Хотел „Диомед“

