

	Мефистофел Фаусту:
	За себе Бог избра си вечното сиянье;
	нас, демоните, той постави във вечен мрак,
	а вий сте длъжни да изпитвате ту нощ, ту ден.


	До вчера над душата мрачна нощ
	зловещо бе разперила криле си,
	а миг един честит тегла, сълзи
	бог знае де ги поврага отнесе.

	Но утре нова скръб ще, може би,
	във мене ядни нокти да забие
	и нов, беззрачен мрак духът смутен
	като с саван гробовен ще покрие…

	Сълзи и радост…радост и сълзи…
	но, ах, втръсена вече е душата
	от тоя хаос неизходен — и копней
	тя лудешки за участ по-благата!…

