
	Денят ли отпусне дълбоки клепачи
	и плахите прилепи пак засноват,
	в ливадите тучни рой черни косачи
	извиват и стръвна коситба косят.

	Пореждат се откоси — трупи връз трупи,
	проблясват острила и пеят коси,
	земята се сгъва от кървави струпеи
	и було звовещо звездите гаси…

	Детето ли сепнато в люлка проплаче,
	събужда го полъх на кървава смърт,
	сред земната нива рой черни косачи
	жестока среднощна коситба косят.

	Спи дивен аджерко, не слушай не чакай,
	ни пролет усмихната, нито звезди;
	вън бухали мрачни бухукат във мрака,
	и шестват, над робите смърт и беди…

	И вятър похлопа ли — скъбно сираче —
	той плаче и шъпне след дългия път;
	„Там, в робската нива, рой черни косачи
	извиват и скръбна коситба косят!“

