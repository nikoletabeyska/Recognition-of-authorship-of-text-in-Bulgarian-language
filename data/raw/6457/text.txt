	Яви се Бонапарт пред входа на Едема*
	[* _Едем_ — ст. евр. eden блаженство — име на земния рай, в който до грехопадането живели Адам и Ева (Битие 2,8) Според някои легенди, намирал се между реките Тигър и Ефрат в Месопотамия.]
	И силно взе да чука… Ангелът вратар
	Запита: — „Кой е?“ — Френецът му отговори:
	— На род велик аз съм върховен господар!
	Аз покорих Европа, рой царе заробих,
	И мойто име се въспява в целий свет…
	Пред Божий блясък всеки други блясък гасне,
	Издума ангелът… „Тук ти си непознат!“
