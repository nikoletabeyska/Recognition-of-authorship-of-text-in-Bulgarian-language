
	Сиромашия налегнала Али. Останал му само един стар кон.
	Веднъж той завързал своя кон с главата на онова място от яслата, на което трябвало да бъде опашката, и взел да вика жителите на селото:
	— О, братя! Елате да видите този чуден кон, на който главата е там, където би трябвало да бъде опашката.
	Събрали се всички жители на селището и всеки, който искал да види това чудо, трябвало да плати половин грош. Всички влизали един след друг. А когато излизали, не казвали нито дума: всеки се срамувал, че са го излъгали с такова нещо.
	А Али по такъв начин се избавил от своята сиромашия.
