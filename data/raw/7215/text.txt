
	Просташки е смехът — за странния двубой —
	след теб, о, Дон Кихот, стар рицар и бохема:
	вината е на мелниците, царю мой,
	смъртта ти — кръстна смърт, животът ти — поема!

	Върви все тъй, препускай в пътя на Честта
	с добрия Росинант, на бойното му стреме; —
	върви, върви! — забравените от Властта
	са повече отколкото през твойто време.

	Ура! Ний следваме те в честната борба —
	поети лудокоси, с клончета върба…
	Води ни в щурма на високите мечти,

	и скоро, и на пук на всичкия сарказъм,
	Поезията-знаме ще развееш ти
	над лоба побелял на глупавия Разум.

