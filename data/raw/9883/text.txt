
	Лицето ти е сякаш от икона.
	Светена със молитви и цветя.
	И в погледа замислен на мадона
	блести все още блясък от свещта.
	И искам да припадна на колене,
	към теб с очи — във смут и свян.
	Греховен мир от мен да снеме
	молитвен шепот и тамян…
	И глухите акорди на камбана
	над моите протегнати ръце,
	да бъдат химните за двама
	с поръсено от цвят небе…
	… Страхувам се от влизащия в храма
	ден пълен с толкова измама.

