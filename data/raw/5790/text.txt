
	Изяснило се небето,
	приятното слънце огря
	и златни лъчи по полето
	със щедра десница разля.

	Природата се съживила,
	и весела всичката твар,
	в сърцето си е оградила
	за божията слава олтар.

	Нам всичкото напоминава,
	че пролетно време дошло,
	дошло веселба да раздава
	там, дето царува тегло.

	О, колко за нас са приятни
	светливите тези дни,
	след бурните, мъчни преврати,
	студените и мрачни нощи.

