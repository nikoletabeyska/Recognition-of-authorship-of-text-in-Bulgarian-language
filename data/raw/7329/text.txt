
	Кажете днес, о вий, културни рожби,
	у нас нима изкуство не цъфти,
	редят се, вижте, вече ред изложби
	и столицата празнично блести.

	И в тия страшни и сезонни киши
	по будки, хо кьошета, като гмеж
	за зрелища, концерти — вред афиши,
	па даже и за скука, ако щеш.

	А вечер по локалите оркестри
	и за изкуство спорове бецброй,
	па даже и туденти без семестри
	и разни други от месо и лой.

	Били маниаци, или пък поети,
	но всички имат сериозен лик.
	А между тях като зарница свети
	Добринов В., известния критик.

	Във вестник „Воля“, който писа даже
	за себе си — но тайнствено, с псевдоним —
	и иска Христодоров да помаже —
	един „писател“ глупав и хрисим.

	И разни, все любимци на Лаура,
	били до вчера репортьорска смет,
	запретнали се да творят култура
	и да печелят име в тоя свет.

	Завидна е съдбата на Жътвара,
	но вий от жътва нямате хабер —
	за всеки не е, драги, таз попара,
	че повече сте прости от пипер.

	Списания, театри и афиши,
	концерти, па дори каквото щеш,
	навсякъде една воня мирише,
	навсякъде един и същи леш…

