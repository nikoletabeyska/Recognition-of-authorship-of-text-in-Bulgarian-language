

	В нежна, мила младост
	отлъчих се от роднини,
	с горчива люта жалост
	достигнах в старини.

	О, сладки млади години,
	изгубих ви в младини!

	Где воздух чист владее
	по гори високи, цветни,
	здравец зелен зеленее
	буйни хладни планини!

	О, сладки млади години,
	изгубих ви в младини!

	Где студник вод’ извират,
	кто бързи бистри потоци
	в Мала Камчия вливат
	от високи водоскоци!

	О, сладки млади години,
	изгубих ви в младини!

	Где млади, здрави пастири
	с медни кавали свирят,
	всеки стадо весел пастри,
	ясни гласов’ им ехтят!
	… …

	О, сладки млади години,
	изгубих ви в младини!

	Где храбри момци вардили
	окръжни с крепости силни,
	когда предстражи там били
	на преславски престол славни.

	О, стари славни твърдини,
	кой ще да ви въздигни!

	Главна стража е била
	здания еще стоят,
	кто мома Вида сградила,
	слава нейна показват.

	О, стари славни твърдини,
	кой ще да ви въздвигни!

	… …
	Храборно ак амазонка
	крепост там вардила
	княжеска преславна щерка,
	гърци конечно разбила.

	О, стара славная времена,
	оставихте наша племена!

	(1856)

