
	Мълчаха тъжно всички край леглото,
	де Данте блед се бореше с смъртта.
	Заря светеше чудна на челото:
	в тез дни пренасяше го паметта,

	кога могущето му вдъхновленье
	го носеше в пространствата безкрай
	и гледаше блстящето виденье
	на Беатриче в лучезарний рай.

	Внезапно мисъл тежка го обсебе,
	с ръката си направи тайнствен знак
	и с очи просълзени, пълни с мрак,

	извика жално: „Флорентинско небе,
	защо не мога да те видя пак?
	Защо умирам тъй далеч от тебе?“

