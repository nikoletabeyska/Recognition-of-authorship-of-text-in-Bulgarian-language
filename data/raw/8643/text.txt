
	Разбягаха се всичките илюзии.
	Изметоха се всичките фантазии.
	Потънаха във миши дупки „музите“
	и тъй им поувяхнаха съблазните.
	И тъй им поокапаха и листите,
	и пъпките — по клоните им — нежните!
	Доволна ли си? — Само ти единствена
	остана тук, при мене, след метежа им.
	Остана същата, непроменената,
	каквато си от снимката ни сватбена,
	оттам за да ги гледаш най-надменно ти.
	И двете — ти и тя — да им се гаврите.
	Остана ти — и жална, и нежалена.
	Остана ти — нещастната, честитата.
	И днес повторно ни венчава залеза
	със по едно венчило във косите ни.

