
	Прославило се Търново
	със славни гърци владици,
	най си се много прослави
	със Панарета делия,
	делия, дели башия,
	лудия гръцки владика.
	Како гидия ходеше,
	враня си коня яздеше,
	окачен топуз носеше,
	селата обикаляше,
	сякак народа дереше
	и грешни пари береше;
	попове си яздеше,
	груби им думи думаше:
	— Де гиди, старци, магарци!
	А кметовете псуваше,
	псуваше и ги биеше,
	калпаците им хвърляше
	и „толуми“ им думаше.
	А йощ се повеч прослави
	наше Велико Търново
	със Неофита мъдрия,
	мъдрия и лукавия…

