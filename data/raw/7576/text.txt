

	На Атанас Манчев

	Аз съм целият в твоето начало
	обещало ти щедро света —
	в окриленото — твоето тяло
	тъй далече сега от смъртта.

	Да си целия в своето начало
	и в самото сърце на света —
	с окрилено от въздуха тяло
	и на стъпка почти от смъртта.
	в любовта да си целия — както
	си до болка в нощта — и в нощта.
	Да е твойто признание кратко —
	ти на друга — една — обеща
	верността си — и скочи във мрака
	там където със звездни очи
	Свободата — тя нежно — те чака
	и без твоите устни — мълчи!
	Върху теб Тя в нощта ще се спусне —
	твоя майка, сестра и жена.
	Ще запее тя с твоите устни
	и ще бъде в нощта — Светлина!
	И ще бъде сияйно начало!
	Ти — в самото сърце на света!
	С окрилени и устни — и тяло.

