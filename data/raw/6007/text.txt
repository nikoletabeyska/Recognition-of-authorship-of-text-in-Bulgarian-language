
	Аз искам да плувам със чайките бели,
	със тях да летя в висините,
	да гледам зорите, косите разпилели,
	да тичам със тях над горите.

	Желая да литна високо в небето,
	да пипна със длани звездите,
	да видя оттам заблестяло морето,
	да чуя как пеят вълните.

	Аз искам Венера над мен да изгрее
	и Марс да ми махне приветен,
	над мене луната сребро да излее,
	светът да проблесне заветен.

	Аз искам привечер по лунни пътеки
	да тичам, да чезна в тъмата,
	край мене да мамят звездиците леки,
	под мене да мами земята.

	И пак в България искам да кацна,
	да дойда по лунна пътека,
	където от всичко всесилно, могъщо
	най-смел и велик е човека.

	15.11.1973 г.

