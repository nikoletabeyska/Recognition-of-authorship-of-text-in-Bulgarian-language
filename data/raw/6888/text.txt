
	Сноват тълпи безлики,
	озлобени фантоми,
	разкривени се хилят
	и мене сочат с пръст!
	Аз властен ход нагаждам
	по стъпките им хроми,
	понесъл (те не виждат!)
	орисан техний кръст!

	Скръбта им тъмна мъкна
	и мъката им тежка,
	нас мрачна сила свързва,
	една душа и кръв!
	Сред рабските им клетви,
	сред рабската насмешка,
	под млата ни съдбата
	аз нека падна пръв!

	Дали да заговоря?
	Злато е мойто слово!
	На леден върх родено,
	то търси ясен ек!
	В замяна днес ви давам
	сърце, за смърт готов,
	на жертвената клада
	да пламеней вовек!

	Тъй чужд е вам духът ми
	блажени, твойто бреме,
	орисано, в кръвта си
	вий сещате едва!
	Пуснете му, фантоми,
	безлики, злобно-неми,
	сурово непреклонни
	са моите слова!

