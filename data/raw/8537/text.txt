

	На Александър Геров


	Със вехт каскет, с бастун и шалче,
	по-лек дори и от дима,
	го виждам и ми става жал, че
	със него влиза у дома
	и моята тъй близка старост,
	с която мълком и без страх
	мълчим, скърбим и с нежна ярост
	понякога играем шах.
	Аз знам, ще дойдат и ония
	нещастни и нелепи дни,
	които пъстрата кутия
	ще ни затворят… Старини
	ни чакат с тебе, друже мили…
	И в някой божи ден, тъй свят,
	над пъстрата дъска без сили,
	Животът ще ни каже: „Мат!“

