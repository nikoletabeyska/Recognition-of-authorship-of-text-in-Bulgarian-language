
	Дали ще бъда жив и утре —
	Това не знам, уви, не знам.
	Дали във следната минута
	Ще съм пак аз и ще съм там,
	Където съм днес, тоест — тука?
	Не знам — животът си е смърт.
	И в мен „машинката“ все чука
	Като че за последен път.
	Но нищо страшно няма в нея —
	Тя трупа живото в слова,
	В които аз ще си живея
	И след това, след онова.
	Дали ще… Млък, о, смърт! Не искам
	Чрез теб духът ми да скърби!
	… И всеки стих е просто и искрен,
	че е последен може би.

