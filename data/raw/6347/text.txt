
	Сънувам сън блажен. Съм в родний край:
	с вид радостен се всичко мен усмива,
	небето с чудна синева сияй
	и светлина в сърцето ми прелива.

	Баща и майка нежно ме прегръщат,
	грей бедний дом, облях в зари,
	и срамежливо, като се заслъщат,
	изкос ме гледат братя и сестри.

	Из цялата вселена равен с мене
	по щастье има ли във тоя час?
	Душата ми вълнува една страст,

	страст пламенна за прошка и забвенье,
	и мълчаливо благославям аз
	могъщий бог и цялото творенье…

