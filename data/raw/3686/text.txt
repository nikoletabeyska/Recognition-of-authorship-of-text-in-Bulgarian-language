	Ученолюбивата Търновска община търси учител със следующите качества и способности: 1) Да не е вкусил още от дървото „познания добра и зла“. 2) Да не е изгнан правди ради из никоя община. 3) Да не е употреблявал и да не употреблява спиртуозни напитки, с пиенето на които да прави зарар* на жабите. 4) Да не е сребролюбец, та да иска сяка година и секи Великден пари. 5) Да е красноречив, за да може да убедява хлебарите, бакалите и тия, що продават капки за утешение и за подкрепяние на стомахът.
	[* Вреда.]
	Който от братята желае да занеме катедра в престолният град, нека се отнесе за споразумения до устабашият* г. Гранитски, под адреса: Улица Веселие, Градус 18. — Конкурсът ще бъде или в ханът на Йоноолу, или в кафенето на Момчоолу.
	[* Главен майстор.]
