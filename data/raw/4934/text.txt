

	Плачи поете!
	Я. Връхлицки


	Човечеството клето,
	в сълзи и кръв облето
	в ужасний пир
	на ярости, омрази-
	разпенени талази-
	жадней за мир.
	За мир душите тръпнат,
	таз дума всички шъпнат,
	но никой глас
	висок се не издига
	да каже смело: Стига!
	О, грозни час!
	Недрата на Молоха
	натъпкани бидоха
	с тела без чет:
	те йоще ще приимат,
	дан кървава ще взимат
	от клетий свет.
	Небето се чумери…
	Исторьята трепери
	от страх, уви,
	че листовете свои
	пак с кървави порои
	ще изчерви!
	Гърми от ярост века!
	На богочеловека
	гласът мълчи.
	Цял в кърви си, о, свете!
	Мислителю, поете,
	тъжи, плачи.

	Февруари 1916

