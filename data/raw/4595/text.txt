
	Живописче, начъртай
	на платно си млада фея,
	съживи я и предай
	прелест повече на нея.

	Дай й нежна красота,
	що най-красните я нямат,
	нейни очи и уста
	израз сладък да приемат.

	Нека малко й чело
	златна коса увенчава,
	грациозното й тяло
	всеки взор да възхищава.

	Нейни гърди се старай,
	кат ги крийш от нази строго,
	и отвън да се познай,
	че пленителни са много.

	Нега, страстна светлина
	в сините й очи да има,
	що издала би жена
	силно любяща — любима.

	Напиши, те моля аз,
	тая хубава картина
	и отдолу й тогас
	ще бележа: Катерина.

	1874

