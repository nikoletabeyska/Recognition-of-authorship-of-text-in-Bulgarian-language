
	Той хиляди морета е преплавал,
	земи далечни много той видял е,
	и островите диви опознавал
	и само под небето звездно спал е.

	Живот му бил единствено морето
	небето пък — съдбата чудновата
	и все нататък плувал той, където
	се сливали небето и земята.

	И ето, приключенецо, аз виждам —
	с лодката си пориш ти вълните,
	на твоята съдба добра завиждам
	и искам с теб да плавам сред водите.

	03.08.1974 г., Копривщица

