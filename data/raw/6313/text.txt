
	Все така съм тъжен, Люсиен!
	Мисли странни, светли и нелепи
	все така ми тегнат нощ и ден.
	За света очите ми са слепи.

	С буден поглед срещам съзорен
	небосвода утром, с болка тъпа.
	Колко те обичам, Люсиен!
	Колко съм злочест, другарко скъпа!

	Вечер сред тревожна тъмнина,
	иде някой страшен и огромен,
	с дрезгав глас вещай злочестина.

	Ужасен го слушам, Люсиен!
	Но защо и твоя сладък спомен
	като ужас висне върху мен?

