
	… Стон. Бедност. Просяци. Смрад мръсна…
	С лик на дете одрипавяло
	то — мойто детство пак възкръсна,
	а аз го мислех за умряло.
	Край него с мерцедес, цял в кожи,
	той — новобогаташът — ето
	прелита в миг към храма божи,
	да си плати с грош греховете.
	Свръхсиромашка — свръхбогата,
	в мен улицата дефилира.
	Душата ми стърчи в средата,
	контрастите й с гняв събира.
	И скръб кипи по тази нейна
	двуобразност и двупосочност.
	Ах, друга улица да грейне —
	огромна, слънчева алея!
	Да свърши мракът, ден да почне!

	20. XI. 1994 г.

