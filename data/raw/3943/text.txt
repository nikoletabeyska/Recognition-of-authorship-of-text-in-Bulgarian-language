	Живеел в стари времена един старик.
	Дарен бил с много синове. На смъртното
	легло с тих глас заръчал да му донесат
	сноп тънки пръчици. Донесли ги след миг.
	„Чеда, опитайте се да ги счупите —
	бащата казал, — както са завързани.“
	Опитали се, но напразно. „А сега
	чупете по една.“ Това те сторили
	със лекота. Тогава рекъл старецът:
	„Деца, ако живеете задружно,
	не може никой да ви навреди, дори
	да бъде силен; щом не се разбирате,
	съдбата ви ще е като на пръчките!“
	Че братството е добродетел най-добра
	и е за слабите защита сигурна,
	ни поучава тази малка приказка.
