
	Блъвна локомотивът гъст бял дим
	и тренът пропълзя. Прощавай Рим!
	Печален скитник, аз мечтах смирено
	над миналото твое несравнено.

	От тебе геният сторил е храм
	и чудесата, що й положил там,
	навеки целий мир ще удивляват,
	но мен веч други хубости пленяват.

	Прощавай! На Неаполския край
	жаднея аз да видя небосклона,
	Везувий с огнената му корона,

	морето, що в нозете му сияй.
	Неапол чародеен, земен рай,
	с възторг аз ида да ти се поклоня.

