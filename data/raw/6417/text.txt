
	Ластовичко черна,
	пак на госте ни дойде
	със другарката си верна
	и гнездото си найде.

	Ластовички мили,
	през студений зимен мраз
	колко много сме тъжили,
	колко сме чакали вас!

	Зима ни додея,
	но ви чухме песента
	и сърце ни се засмея:
	с вази дойде пролетта.

	Пейте под стрехата,
	веселете ни с песни,
	вий донесохте цветята
	и засмени, топли дни.

	Хвъркайте в полята,
	всичко, що цъфти, живей,
	всичко, що краси земята,
	вам се радва и се смей.

