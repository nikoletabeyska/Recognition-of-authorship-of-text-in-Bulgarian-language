
	Арабските камили скитат край Йордан*,
	от хълма на Сион бог славят самозван.
	По склона на Синай** се кланят на Ваал***,
	но, Боже, твоят гръм дълбоко е заспал.
	[* Йордан — река в Палестина. Бел. ред.]
	[** Ваал — събирателно название на западносемитските богове през II и I х-ие пр.н.е. В случая означава идолопоклонство. Бел. ред.]
	[*** Синай — свещената планина, където Мойсей получава от Йехова десетте божи заповеди. /Изход, втора книга Мойсеева, гл. 34/. Бел. ред.]

	Тук, де скрижалите написа твоят пръст
	и пред народа си ти вдигна огнен ръст.
	Тук, дето се яви сред пламъка червен,
	и който те видя, бе смъртно покосен.

	О, в мълния сега открий ни своя лик
	и копието враже пречупи във миг.
	Тиранин властва тук и пуст е твоят храм.
	Защо търпиш това, о, Боже на Авраам?

	1814

