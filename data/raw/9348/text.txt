
	Нещо взех да си задавам
	труднички въпроси.
	Май ще трябва да повярвам —
	щъркел ме е носил.

	Уж добра съм, а пък често
	думи зли изливам.
	Уж врага си ненавиждам,
	а ми става грижа.

	Уж все другите осъждам,
	а във мене — пъкъл.
	И за всички чужди грешки
	ври сърцето в мъка.

	Даже, хващам се, че питам
	где ми е сърцето:
	дали вдясно или в ляво?
	Ако под небето

	има други безконтурни —
	стих-обява давам:
	Да ми се обадят. Сутрин
	спокойна да ставам.

