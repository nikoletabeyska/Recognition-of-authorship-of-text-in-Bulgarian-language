
	В небесата къдрав плам
	разпилява бледни рози,
	в свойте приказни чертози,
	Слънце, ти заспиваш там!

	Ний, чеда на тъмен жребий,
	гоним волния ти път,
	и в затмението тебе
	нашите молби следят.

	Над задрямали води
	ти разплиташ къдри златни,
	и сред ниви необхватни
	пламват твоите следи.

	Висините отгадават
	неразбрания ни вик,
	вихрени крила разсяват
	сенките на твоя лик.

	Твоят блясък ни гори,
	твойта власт ни упоява,
	химн в душите ни запява
	по бленувани зори.

