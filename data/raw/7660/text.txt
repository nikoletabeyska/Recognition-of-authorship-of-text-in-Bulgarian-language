
	Едно голямо и прекрасно „да“ — морето…
	О, морето и съвършените му хоризонти.
	Кой ги разтваря и затваря? Първия —
	криле за уморените ми глезени.
	На дъното на въздуха е втория —
	върху водата —
	на върха й.
	А третия — с корона от сапунени мехури.
	Голямото пътуване започва от четвъртия.
	Плътта му из емайла на въздуха със тласъци
	изскача и намира сянката си — гледайте
	как се изопва със звънтене вертикала му.
	Пътувването (с бившите си къдри) е във въздуха.
	И постепенно ни изпълва, както вятъра
	се изнисява в корпуса на яхтите… Да тръгваме.
	Но не защото трябва, трябва — невъзможно е
	ний да не тръгнеме… Изглежда — без да знаеме
	отдавна ний сме тръгнали… Пътуваме.
	(Пътуващите си невинни) и внезапно укора,
	сферичната уплаха и страдание във погледа
	на Някоя… Сънуваме жените си, когато сме
	със тях — лице срещу лице, — и над беззвучните
	им устни ние подаме… Децата ни —
	най-малките — са тъжните ни пощальони.
	(О, телеграмите — от стая в стая…)
	Ний пътуваме.
	Останеме ли тука, ние никога
	не ще се срещнем… Запомни ти — никога.
	Надеждата за среща е пред нас.

