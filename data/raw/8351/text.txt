
	Щом в лирата като към лабиринт
	очите на поетите се взрат
	наляво ще се ширне Инд
	а по-надясно ще струи Ефрат.

	А по средата между двете
	със страшна простота
	Едем от легендата известен
	ще вие стволеста снага.

	Над пришълеца той ще израсте
	ще му прошепне: Сине!
	Аз с историческо лице
	в рода на стожерите съм преминал.

	Аз светлина съм. И съм знаменит
	с това, че сянката е част от мен.
	Аз съм живота земен — и зенит,
	И негов първи ден.

