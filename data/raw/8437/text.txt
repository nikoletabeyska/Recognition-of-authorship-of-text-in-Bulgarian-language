
	I

	Виждам, виждам родний край,
	виждам го, не е далече,
	да вървим, другари, вече,
	че сърце тупти, не трай.
		Да възлезем в параплова,
		ей кат лебед там стои,
		че тръбата е готова
		третий път да изехти.

	II

	Щем да видим България,
	нейни хубави поля,
	там щем видим и ония,
	що са мили на сърца.
		Тоз в дворове, друг в колиби,
		всякой, де му е честта:
		на гърди на мило либе
		ил при старий свой баща.

	III

	Аз роден съм по-навътре —
	под поли на планина —
	и въз нейна стръмнина
	горский кон ще ме потътри.
		Колко сладко ще е мен,
		кат пак видя тез букаци!
		Де се лута бръз елен,
		де пей славей из габраци!

	IV

	И кога пристигна аз
	на Балкана, там на върха
	ща запея с ясен глас,
	кон ми живо ще запърха.
		Как сърце ми ще се свие,
		как ще силно да забие,
		като в миг ми се открие
		родната юдол, уви!

	V

	Там цъфтят червени рози,
	Стряма се лъщи, играй,
	там расте зелено лозе,
	хубав е мой бащин край:
		леко, леко като крачим:
		ще пристигнем бащин дом:
		бързо, братя, да се качим
		в параплова бежешком!

	1874

