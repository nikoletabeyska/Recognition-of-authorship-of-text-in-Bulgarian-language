
	Светлей морето, гладко кат стъкло,
	и тихо в чудний блясък на зарите
	кат лебед бял с разтворено крило
	се лъзга ладията по вълните.

	Кой знай, така кат плува, някой път
	ще духне буйно вихър страховити
	и с скъсани платна, с мачти разбити
	ще я захвърли нейде на брегът.

	Ще мине време. Тъй в зари увита,
	ще минва ладия оттамо пак,
	но нивга може би не ще попита

	край нея проходящия моряк
	за ладьята, от бурята разбита,
	коя печално гний на пустий бряг.

