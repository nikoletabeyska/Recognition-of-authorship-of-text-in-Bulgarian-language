
	Като бяла перушина
	облаци се къдрят на къдели.
	Синьо е, и чисто е небето
	плъзгат се по него птици.
	Слънчево и заснежено.
	Тихо е във тази сутрин.
	Клепнало уши, се ситни псето.
	Мръзнало е под луната.
	Цяла нощ го гледах — скита.
	Душеше навярно по следите
	дето са оставили звездите.
	Заедно посрещнахме небето.
	Мокро е стъклото от дъха ми.
	Молех се за теб, и за съня ти.
	С кучето сме вече близки
	шепнахме си нощни тайни.

