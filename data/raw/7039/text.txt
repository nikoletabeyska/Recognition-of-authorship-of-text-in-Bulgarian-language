
	Към запад морно слънцето клони,
	в предчувствия задъхан чакам аз:
	надигат се от изток тъмнини, —
	предчувствня — в душата зной и мраз:
	отхожда смрътно бледен моя ден,
	не ще се съмне нивга зарад мен.

	Цял свят понесох в своите гърди
	и всичко се превърна там на прах;
	плачи, жена, която ме роди, —
	вдън всеки плод безплодие узнах;
	плачи, ридай, проклинай, о жена,
	без отзив в глуха тъмнина.

	И слънце пак ще да изгрей,
		ала отхожда моя ден;
	все тъй, в лъчи, небето ще тъмней,
	но то не ще смущава вече мен:
	жена, в утробата ти ужаса познах
	и паднах днес, и гина аз без страх.

