
	Клепачите нежно покриват очите
	и над света се спуска нощта.
	Няма болка дълбока в сълзите —
	понякога плачеш, но не от тъга.

	Заспиваш спокойна на мойте гърди,
	в прегръдки нежни и толкова чисти.
	В себе си тайно мълвя: „Остани“
	и не смея да мисля за бъдните дни.

	Скреж е покрила всяко клонче навън —
	във мрачната зима света е красив,
	прекрасно е всичко и сякаш насън
	всеки от нас изглежда щастлив…

	* * *

	Нещо трепна и събудих се във миг,
	и бях самичък в тъмнината.
	Изправих се студен, безлик —
	сънувал съм, събудих се от самотата.

	И сам с пробудени спомени бях
	в отдавна мъртвата душа —
	в тъмното малко аз постоях
	и легнах, че утре пак започва денят…

