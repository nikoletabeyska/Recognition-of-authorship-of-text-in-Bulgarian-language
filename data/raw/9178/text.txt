	Решил един другоселец да се подиграе с Малчо и му рекъл:
	— Можеш ли да ни ашладисаш камъните, да сложиш чеп на реката и да поразходиш дърветата до Цариград, че им омръзна все на едно място?
	— Мога — отвърнал Малчо. — Но ще ми е нужен и един помощник.
	— Аз да бъда! — съгласил се шегаджията. — Какво трябва да сторя?
	— Дребна работа. Полей камъните да пуснат корен, издялай чепа и обуй дърветата в нови цървули. Останалото е моя грижа!
