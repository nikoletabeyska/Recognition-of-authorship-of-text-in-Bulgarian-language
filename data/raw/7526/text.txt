
	Земята беше суха и червена,
	небето беше синьо и застинало
	и по лицето, в болка вкаменено,
	разбраха, всичко беше минало.

	Понесоха го в бялото платно
	— един разкъсан спомен от човека,
	едни очи, затворени навеки,
	едно сломено и измъчено тело.

	— Земята беше суха и червена,
	небето гледаше с умора,
	че беше любовта наказана
	и истината — победена.

	И само някои разбраха
	по трепета и удара в сърцето си
	голямата надвиснала заплаха,
	разбраха, че ръцете,
	които те разпънаха на кръста,
	над тях донесли бяха благослов,
	привели бяха своето небе,
	раздали — своята любов;

	и че във своя страшен грях
	убиха людете сърцето и надеждата,
	че бече вярата им беше прах
	по пътищата, гдето всякъде отвеждат.

	— И той възкръсна, че им беше казал,
	смъртта умира в този трети ден,
	но беше любовта наказана
	и истината — победена.

	1939 г.

