
	Пусти скакалец в полето,
	нали му буйно сърцето,
	нали му гъвка снагата,
	нали му дълги краката —
	прескочи в лозе попово,
	намери грозде готово,
	наял се като дърварин,
	напил се като кръчмарин —
	та па на друма прескочи,
	дълги мустаци проточи,
	чу близо Щурец че свири,
	той буйна глава навири —
	не стърпя сърце младежко,
	захвана хоро лудешко…
	Облаци прах се вдигнаха,
	та до небето стигнаха.
	Оттам минаха три шопи,
	караха кола със снопи.
	Пустата кола набита —
	направи скокльо на пита!

