
	Ще вали… Приклекна отгоре небето
	черно и сиво, рошаво, диво и страшно.
	Птичи ята неспокойно се стрелкат
	нагоре-надолу, търсят скритото слънце.
	Клатят дърветата изгорелите клони
	и се сипят листа… май есен приижда.
	Ето че лъхна — мирише на мокро и буря
	проблесна, но няма го още гърма.
	Тичат на някъде угрижени хора,
	даже пъстри цветя — чадъри се зърват.
	Вестник разлисти страници шумно
	празната чашка ги прегледа набързо.
	И пак полетя… Лавнаха псета и бебе
	От количка проплака… Дядо един
	тегли след себе си малката внучка.
	Тя пък се дърпа за своята кукла…
	Прах и листа… направо вихрушка! —
	вдигат се горе, а после се сипят.
	Притъмня… прогърмя.
	Ей сега ще закапе!
	Усмихнат очаквам дъжда
	седнал на малката пейка.

