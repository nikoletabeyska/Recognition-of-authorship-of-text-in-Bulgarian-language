
	От прозореца виждам, че враните
	са всъщност — едни многоточия
	изпълнили сивият лист на небето…
	И блестят, отразени в локвите,
	техните черни крила — като капчици.
	Много валя… И в душата ми
	още сълзят на дърветата капките.
	Пак е красиво… Но по своему — тъжно е…
	Аз съм останал, все така — зад прозореца.
	Искам да бъда със теб, но от враните
	все ми се струва, че има нещо не казано…
	И пак заваля…
	Аз те питам, навярно сред капките,
	във прозореца шепнейки, драскайки,
	дали ти повтаряш моето име…

