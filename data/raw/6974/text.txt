
	Не ви обичам, нито Вие мен.
	Ни ваший ум, ни моят кули зида,
	До Вас не съм разсеян и смутен;
	Но мога всеки миг да си отида.

	Чиято и да бъдете — обида
	Аз няма да изпитам. И блажен
	Не ще съм, може, ако някой ден
	В нозете си разплакана Ви вида.

	И пак грижливо пази паметта,
	Че съм летял със Вас така високо —
	Осмивайки сам себе си жестоко.

	А Вам ли ще е скъпа мисълта,
	Че никой не прониква по-дълбоко
	От мене на душа Ви в пропастта?

