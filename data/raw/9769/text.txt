
	Накрая мъртвата, която ме роди
	и с песни ме люля, ще дойде да ме вземе.
	Ще си отиде моята любов без време
	и верността ми ще я проследи.
	И песните на мама ще възкръснат в мене,
	и разумът ми като космос ще набъбне.
	Ще се окаже, че душата е могла да бъде
	и скитница на битието, и търпение.
	Като балтон, прояден от молци,
	ще се разпадне тялото ми, ще умре.
	Но мъртвата, която ме роди,
	с грижовни пръсти ще го събере.

