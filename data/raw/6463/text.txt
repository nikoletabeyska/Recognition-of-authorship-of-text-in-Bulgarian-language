	— Къде се скиташ там из небесата!
	Попитала ехидната орела…
	Защо си изтощаваш тъй крилата
	И мирен не съдиш на наший свът в предела?
	В безвестните онез пространства, птицо смела,
	Каква намерваш тайна благост?
	Орелът отговорил: — Аз осещам,
	В безкрайното си хвъркане, една безкрайна радост:
	Пълзящи гадове не срещам! …

	* * *

	Така и ваший дух, поети
	Лети към идеалните височини, където
	Искуството всевечно свети;
	Там вий не виждате на злобата лицето.
