
	Бих ти изпратил писмо без адрес.
	И аз знам, че ще получиш писмото.
	То ще стигне при тебе нощес
	или днес, но ще стигне, защото
	този вятър, ту тих ту свиреп,
	тези птици, с лъчи по крилата
	са приятели с мен и с теб,
	и по тях, и по тях ще го пратя.
	Ако вятърът се умори,
	ако птиците хвърлят писмото,
	от ръцете на хора добри
	то ще стигне до теб — не защото
	сме единствени хора в света,
	не защото света ни познава,
	а защото приел любовта
	от сърце на сърце я предава!

