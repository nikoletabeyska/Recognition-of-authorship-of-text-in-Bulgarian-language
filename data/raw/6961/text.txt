
	Отплувай, моя бледна пролет,
	запей от кораба си бял,
	не слушай, че назад те молят
	слова на обич и печал.

	Върни се ти у родна пристан
	под многоцветни небеса,
	де в радост е денят разлистен,
	нощта — в блаженство и роса.

	Невинна, волна като славей
	живей по вейки и треви,
	допей последното прощавай
	и всичко друго забрави.

	За тебе чужд бе моя север,
	покой заслушан тук цари,
	приспивни призрачни напеви
	шумят в бездънните гори.

	Завей ли северният вятър
	из твойте южни лесове,
	не спомняй в песента позната,
	че с горест някой те зове.

