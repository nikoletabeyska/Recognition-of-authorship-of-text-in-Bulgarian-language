
	Има ли виновни?
	Няма ли виновни?
	Ние си го знаем най-добре.
	Вече доста време
	все пешкир переме.
	Който го е цапал, той не го пере…

	Бяхме мекотели,
	нека станем смели,
	но да си го кажем в очи:
	много лошо става
	във една държава,
	щом човекът само слуша и мълчи.

	Разни бюрократи
	с култовски похвати
	вече изживяват своя грях.
	Жалват се за своите
	умори при побоите…
	Нека да забравим също като тях…*

	[*

	— Слушайте послушно:
	без това е душно!
	Не ровете още,
	ще се вдигне прах…

	]

	1955
