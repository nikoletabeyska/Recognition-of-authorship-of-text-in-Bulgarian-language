
	Чеда на родните долини,
	герои в ниви, поля бранни —
	железни мишци бог дари ни,
	юмруци — чукове стоманни.

	Другари, наша е земята
	и наший труд я оплодява —
	да вдигнем гордо знамената,
	да гръмне земледелска слава.

	Нек враг злобен потрепере
	и вдън земята да се срине,
	със нас ли сили той ще мери,
	пред нас герой ли той ще мине.

	Напред, борци, земята цяла
	със наште мишци да обхванем —
	ръката наша всичко й дала,
	ръката, с коя цял свят храним.

	Напред на черни труд жреците,
	кат гръм полята да преминем,
	напред на златни клас творците,
	напред, макар и да загинем.

