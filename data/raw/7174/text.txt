
	Зловещо мръщи се небето.
	лудува хала над морето,
	сърдито кипнали вълни
	огласят нощни тъмнини.

	Живот прекършен от бедата,
	скръбта немирствува в душата,
	безсилен яд кипи в гърди,
	език проклятия реди…

	Ще грейне слънце от небето,
	ще млъкне хала — и в морето,
	надлъж и шир по далнини,
	ще дремнат яростни вълни.

	Кога ще грейне и в душата
	на примирение лучата?
	Съдбата ще ли отреди
	покой за болните гърди?

