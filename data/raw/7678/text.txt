

	В чест на Луиджи Пирандело

	Животът — не смъртта — е ваше дело
	в театъра — срещу лицето на смъртта.
	Благодаря ви, дон Луиджи Пирандело,
	О, принце, — за куража, смелостта.
	До корена на лудостта — вината
	и всичко — да пристъпите с една
	единствена закрилница — луната,
	сицилианската по пластика луна…
	Да бъдете със нас при нашите грижи
	с ръце от вяра, с устни от озон.
	Благодаря ви, скъпи дон Луиджи,
	от мен, от всички нас, поклон…
	поклон…

