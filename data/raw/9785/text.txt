
	Тази сутрин
	един астроном
	изрече по радиото
	удивителен факт:
	„На всеки човек на земята
	се падат
	по десет галактики…“
	Така и не разбрах
	как се е родила тази цифра,
	но си дадох сметка,
	че земните хора
	са по-малко от звездите…
	Значи така —
	на всеки от нас се падат
	по десет галактики…
	А на мен
	и една ми е много!
	Ето —
	спокойно
	си пия кафето,
	а още не съм вкарал в ред
	даже своята собствена
	галактика…

