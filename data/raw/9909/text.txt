
	Ще бъде неприлично хубаво!…
	Изсъхналите баби ще получат удар.
	Но нямам грях, не съм от тях — по пейките.
	… Ще пием вино, голи на терасата.
	Смехът ни ще открехне очилата на прозорците.
	И като месия, аз ще им чета от притчите,
	а ти ще бъдеш хубава и гола.
	Съседите ще кимат: „… демокрация!…“
	А после ще се бият и ще пият.
	А аз ще те целувам под корема ти.
	И това ще бъде неприлично хубаво!…
	… Когато и да свърши — ще го има!

