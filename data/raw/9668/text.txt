
	Може сляп да съм бил?
	Не видях как небрежно
	някой с топлите длани помилва снега
	и под грубия ствол на дърветата нежно
	не усетих как плъзна гореща мъзга,
	как се сипна небе и в краката ми плахо
	наедряха към слънцето млади треви
	и сред синьо мълчание горе шумяха
	леки облаци с рошави бели глави.
	И потръпна добрата душа на поета,
	щом от храстите мартенска влага горчи
	и децата се борят с немирни козлета,
	и ме гледат с големи, големи очи
	като черен и строг минзухар…
	Може сляп да съм бил или стар?

