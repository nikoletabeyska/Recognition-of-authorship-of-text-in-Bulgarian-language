
	Когато пишеш, не мисли за мен.
	Помислиш ли си, може би веднага
	ще се усетиш като хванат в плен.
	И тайно ще мечтаеш нощ и ден
	от своя плен ужасен да избягаш.

	Когато пишеш ме забравяй ти.
	Страхът за другия е чувство мръсно.
	Ненавист може в теб да породи.
	И може би за всеки мъртъв стих
	вината само в мене ще потърсиш.

	Когато пишеш, нека нито звук
	за мен не ти напомня в тази къща.
	Бъди за всичко мое сляп и глух.
	Не искам мисълта, че си съпруг,
	поета в теб в страхливец да превръща.

