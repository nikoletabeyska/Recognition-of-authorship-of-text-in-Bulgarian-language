	Картина обущарят съзерцавал
	и грешка във обувките открил.
	Художникът в миг грешката поправил,
	но обущарят важно продължил:
	„Лицето ми се вижда малко криво.
	Не са ли твърде голи тез гърди?…“
	Тук Апелес го спрял нетърпеливо:
	„Ти, друже, до обувките съди!“

	Приятел имам — нека да прощава, —
	но той със чудна вещина познава
	не знам какъв предмет. На думи там е скъп.
	А обществото взе да преценява
	съвсем по обущарския калъп.
