	{img:rodari-nebeto-28.png|-right}

	По курса към Алдебаран
	на космолета бе прибран
	един блуждаещ във небето
	млад елтехник от гр. Сполето,
	пострадал поради това,
	че рошавата му глава
	във лунна нощ, когато той
	излязъл на балкона свой,
	олекнала от тон мечти,
	повлякла го да полети
	към бездната. Във чест на госта
	изпити бяха чашки доста,
	но боцманът все пак му рече,
	че, върнат на земята, вече
	с мечтите при луна такава
	желателно е да внимава.

