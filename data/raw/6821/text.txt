
	От първи надежди възкръснал отпев
	топи се в душата, но бол не утихва,
	не спомняй ни скръб, ни суетност и гнев,
	виж рана, покрита с цветя, се усмихва!

	Таз странна усмивка, тъй бегла наглед,
	милувката крие на гробно прощавай, —
	не тръгвай! — Ще пием ний, двама подред,
	от светлата чаша на тъмна забрава!

	Не тръгвай! — Тъй горък е сетният час,
	ний знаем ли де и кога ще се срещнем?
	Молитви треперят у нашия глас,
	а в светлата чаша — сълзите безгрешни.

