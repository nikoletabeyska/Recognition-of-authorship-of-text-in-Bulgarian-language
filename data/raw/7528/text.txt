
	Снегът,
	снегът, който бавно вали,
	невидим в небето студено,
	снегът, който бавно покри
	земята, от студ вкоравена,
	снегът, който меко хрупти
	под стъпките и покрива градът,
	снегът.

	Димът,
	димът, който бавно извива,
	разгъва големи ветрила
	над малките сиви комини,
	димът, който бавно отива
	в небето от лъскава свила,
	сякаш къщите ще заминат,
	димът, който леко играе,
	безмълвно рисунки чертае,
	димът, който тихо трепти над градът,
	димът.

	И ти,
	до прозореца тихо застанал,
	и ти — с уморени и бавни очи
	гледаш някаква сънна картина
	през стъклото във рамката бяла,
	и ти — знаеш — всичко така ще отмине…
	Вали.

	1941

