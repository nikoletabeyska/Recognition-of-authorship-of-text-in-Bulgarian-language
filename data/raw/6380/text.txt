
	Минаха вече дните топли. В небесата
	захващат тъжни облаци да се вестят,
	напуснаха си лястовиците гнездата,
	на юг към жилищата зимни се стремят.

	Кат тях за милата, далечната родина
	случайните другари готвят се на път;
	изгнаникът остава само на чужбина
	и сълзи горки от очите му текат.

	Кой знае, един ден ще се затъжи
	и ще се върне скитникът бездомен,
	но всуе в родний край ще пита може би

	за тез, кои са го любили тамо… Скромен,
	печален между живите ще се яви
	като изтъркан някой и забравен спомен.

