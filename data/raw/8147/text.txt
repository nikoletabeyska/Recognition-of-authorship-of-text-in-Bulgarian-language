	{img:rodari-nebeto-72.png|-right}

	Това тук е разказът
	на един мой приятел
	за това как от своята
	дъщеря си изпатил:

	— Мойто Джинче по правило
	си рисува модерно,
	но днес гледам: направило
	слънцето черно!

	Отиваме двамата
	при офталмолога.
	Казва: „Нищо у дамата
	да открия не мога.“

	Завеждам детето
	при психолога.
	Казва: „Нищо, което
	да буди тревога.“

	След тез два специалиста
	гледам, взирам се в листа.

	Не, не съм се излъгал,
	долу в десния ъгъл
	чета: „Джина Донато
	IIIБ отделение.
	Слънце, когато
	е в затъмнение“.

	{img:rodari-nebeto-73.png}
