
	Ти си влюбен в смъртта, аз —
		безкрайно в живота.
	Ти я викаш: Ела!, аз му шепна: Не бягай!…
	Като впряг през света, все разнооборотен,
	скърцащ със колела, с тебе движим се някак.

	Впряг потеглил напред.
		Де в несговор, де в сговор.
	Де в галоп, де едвам, Де безгрижен, де грижен.
	В недобре и добре сбира мед и отрова,
	но — с товар, без товар,
		весел, тъжен — се движи.

	Колко впряга край нас здрави, прави и бързи
	по нагорния път се разпрегнаха, Боже!
	А пък нашият — на, уж нестроен и скърцащ,
	нито камък, ни прът да го спрат е възможно.

	Завист — алчен порой, злоба — яма без изход,
	мъжки бяс, тъмен глад на жени-самки хищни
	завъртяват хоро все по-близко и близко,
	но заплитат се с яд
		в свойте собствени нишки.

	Е, какво пък, така си е било отвеки.
	Разнолик е света и човекът — некротък.
	Но ръка за ръка ще вървим с теб полека
	аз със теб — към смъртта,
		ти със мен — през живота.

