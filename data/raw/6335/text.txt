
	В небето чисто ясно грей луната;
	как в свойта люлка дете мило спи,
	така на тихото море в вълната
	спят нейните, сребристите зари.

	О, милий мой, по ясно от луната
	на любовта ми на небето грей
	прекрасний образ твой и мен в душата
	светливи си зари оттам пилей.

	Минува облак тъмен под луната,
	веднага светлият й зрак бледней.
	Над любовта ми, и от небесата

	по-ширна, облак да допре не смей.
	За теб трепти ми кат вълна душата
	и в нея вечно твоя лик ще грей.

