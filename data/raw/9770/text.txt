
	С трепетни брадички — дяволити, чувствени,
	и с глави рисувани, и с нозе изваяни, и с напети бели гърбове —
	вижте и очите ни, след това и устните!

	Лумва под нозете ни грациозен пламък — фурната ни чака.
	И лицата бели вече са червени, както се е зачервила
	плетката на козунака.

	Вятърът безсрамен иска да погали плахата ни гръд.
	Уж стадата сбира, а развява фусти,
	а пък те плющят.

	Мием, чистим, бършем, в кок коси прибрали,
	и тела поклащаме, както гордият петел
	своя гребен златоален.

	И бедра, и хълбоци, и гърди играещи —
	рой дечица сладки в росната трева
	сякаш са това.

	Вечер за мъжете си имаме целувка
	и вода за миене, и вечеря вкусна.
	Дразним ги с преструвка и ги утешаваме,
	и ги подлудяваме с ненаситни устни.
	Призори се взираме в своите кореми.

