
	Беснее бурята и в пустий бряг
	вълните буйно блъскат се, реват;
	на лодките рибарски в нощний мрак
	далеч огньовете едва светят.

	Над бездната, коя под тях реве,
	ръката си им, боже, протегни!
	Те имат майки, щерки, синове;
	при тез, що любят, живи ги върни!

	Смутен, причаковам ги на брегът
	и питам как избягнаха смъртта;
	но синовете яки на трудът

	не мислят вече за опасността
	и чакат с нетърпение нощта —
	да тръгнат изново в опасен път.

