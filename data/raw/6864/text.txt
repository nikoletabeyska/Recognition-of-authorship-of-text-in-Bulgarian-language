
	Очакващо безмълвие
	над полска шир трепери,
	с предзнойний сън се слива
	на зрелите цветя!
	Те чакат свойто пладне
	лъчите да разпери,
	за сродний дъх бълнуват,
	на свойта мечта!

	И чашките презрели
	в неясна радост трепват,
	изхвръкнал се разнася
	желаещий прашец,
	обрученото цвете
	страдания възсепват,
	но щастието пламва
	в завехвалий гледец!

	Над полското безмълвие
	мечти за радост плуват,
	разнася се прашецът
	на всеки мъжки цвят!
	Обручени утроби
	в неясна страст бълнуват,
	във тръпен сън познали
	жениха непознат!

