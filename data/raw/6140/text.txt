
	Морна и слаба, скърби ме горят.
	— Радостен и ясен вий се моят път.
	Росните градини скреж и сняг покри …
	— Аз ти обещавам пролетни зари!

	Буйните потоци зимен студ скова.
	— Аз ще ги разбудя с царствени слова.
	Де глави на завет — там ще подслоним?
	— Горд и недостъпен храм ще изградим!

	Чуй — над нас злокобно вихър пролетя.
	— Страж над теб ще бъда денем и нощя.
	лъч един не трепва в нощний син покров.
	— Слънце ще запалим — нашата любов!

