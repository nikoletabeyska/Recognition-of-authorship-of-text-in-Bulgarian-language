
	Баба Марта винце пила,
	па се малко подмладила —
	дощя и се да се смее,
	омръзна и да се грее
	до печката като котка
	и излезе на разходка.
	Тояга и леда счупи,
	усмивка и снега стопи.
	Гдето стъпи, трева никне,
	над глава и слънце пекна.
	Кукурякът се събуди,
	па излезе да се чуди,
	Минзухарът се усмихна…
	Всичко около утихна.
	А от вишневите клони
	Кос смирено се поклони,
	поде песни чудни, чисти,
	та гората се разлисти.

