
	О, пролет бързолетна,
	всесилна, искрометна,
	ти дойде многоцветна
	и всичко възроди!

	Ти нов живот донесе
	и къс по къс сърцето си
	пося из тъмний лес и
	в човешките гърди!

	За щастието свято
	на плодоносно лято
	приготви ти позлата
	и сетна красота!

	Простори ти отключи
	и мойта скръб обручи
	с неземного съзвучие
	на своята мечта!

	Блажена чародейка,
	ти сне от всяка вейка
	безмълвната жалейка
	на черната тъга!

	През всички бъдни буни
	да пеят твойте струни,
	душата да целуне
	смирено и врага!

