
	Привет, другари бодри и мъжествени,
	привет девойки с грейнали лица!
	Вий идете и днес във вашите песни
	звучи тържествен химн на младостта.

	Здравейте войни — с победи овенчани!
	Здравей, ти армио огромна на труда!
	Вий — мощен авангард на младежта ни
	сте горди на народа ни чеда!

	Не спъваха ви трудностите чести
	и в тях калихте младостта си вий,
	вий бурите посрещнахте със песни,
	в стихиите изправяхте гърди.

	Разбивахте скалите с компресьори,
	рушехте с бомби черния гранит,
	изграждахте бетонните мостове —
	строехте път през стръмни канари.

	Днес с гордост ви посреща пак народа
	и гледа ви усмихнат Димитров;
	делата ви огромни ще говорят
	през вековете с пламенна любов.

	Привет, другари бодри и мъжествени,
	здравейти вий, Димитровски чеда!
	Ще бъдете навеки в нашите песни,
	ще греете в нашите горди знамена!

	Септемврийче — Бургас

