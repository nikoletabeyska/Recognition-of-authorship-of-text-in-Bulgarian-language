
	Българи юнаци,
	ще ли още спим?
	Дигайте байраци,
	да се освободим!

	О лъв, събуди се
	от дълбокий сън,
	силно провикни се
	от Балкана вън.

	Сбирай си децата
	в гъстите гори,
	силен им в сърцата
	огън разпали!

	Те като в гората
	ще да се сберат,
	после в градищата
	ще да пропълзят.

	Олеле горкана!
	Нашият народ
	вика по Балкана
	да го избави бог.

	Пушки и топове
	като загърмят,
	саби и ножове
	ще да зазвънчат.

	Левски глас
	вика нас,
	турски глас
	бяга от нас.

