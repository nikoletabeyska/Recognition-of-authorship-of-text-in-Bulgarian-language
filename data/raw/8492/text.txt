
	Чудна нощ приспа земята морна.
	Светнаха с брилянти небесата
	и зефир прохлада животворна
	лейше, сладко шъпнеше с листата.

	Ний седяхме мълчешком под свода
	тъмен на акацийте зелени,
	и ведно с заспалата природа
	тънехме във сладко упоенье.

	И мечтаехме за щастье вечно,
	за нощ? чаровни, дни безбурни…
	И души в блаженство безконечно
	сливахме ги във мечти лазурни.

	И летяхме в други мир тогази,
	пълен с наште блянове небесни…
	И живота ний оставяхме зад нази
	да гърми с талазите си бесни!

