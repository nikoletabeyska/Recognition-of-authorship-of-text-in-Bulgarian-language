
	Не казвайте с насмешка, че е късно
	любовта си като празник да очаквам аз,
	че всеки мой връстник е пръснал вече
	сърдечния си плам и чистота,
	че без да мисля трябва да поема
	аз първата подадена ръка,
	че за мечти и нежност няма време.
	Не казвайте! Не е така! Не! Не е така!
	Със своя жар до днеска нестопен
	аз вярвам в любовта си нераздало,
	едно сърце е плакало за мен,
	едно сърце ме търси
	и в един жадуван час
	до мене пътя ще намери
	и това сърце с вяра чакам аз!

