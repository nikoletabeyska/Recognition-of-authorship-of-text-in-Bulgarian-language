
	Наканил се зелен Жабок
	своя син да жени.
	Облякъл се, изконтил се
	със тез нови премени.

	Чули това от Комара
	жабините дъщери,
	закрякали, завикали:
	— Сбирайте се, у-у мари!

	— Богат жабок е излязъл,
	снаха млада избира! —
	шум се вдигна, олелия
	в треволяка из вира.

	— Аз съм млада! — Ти си грозна!…
	— Ти си гадна и гнусна!…

	Разсърди се богат Жабок
	и блатото напусна.

	И отиде горд и важен
	за сватовство при Рака,
	поклони се и за снаха
	дъщеря му посака.

