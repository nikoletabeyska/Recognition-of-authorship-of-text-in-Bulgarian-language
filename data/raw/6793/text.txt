
	Разсипва се далек из висините
	на сетните лъчи кристалний звън,
	в полето пусто сепнати брезите
	наново тънат в тежкия си сън.

	Вълни на горест, мрак и запустение
	без шум заливат жълтолистен бряг,
	кандило светва в гробно упоение,
	последен звън, последен слънчев зрак.

	Брезите спят в небесните кристали
	замря завинаги прощалний зов,
	а някой бавно кандилата пали
	над гроба скъп на пролет и любов.

