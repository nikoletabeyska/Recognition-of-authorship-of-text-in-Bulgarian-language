
	Богатий нека в разкош златен плава,
	той скръб и ревност не възбужда в мен;
	нек името навред да се раздава
	на този, кой е в славата влюбен.

	Не може вече да ме оболщава
	лъжливий на тщеславието сън:
	познавам добрините, що раздава,
	как скоро тлее техният огън.

	Но колчем видя две сърца влюбени
	едно за друго нежно да туптят,
	от ревност, скръб и съжаленье

	дор сълзи от очите ми текат:
	тогава виждам що й липсало мене
	и аз честит да бъда на светът.

