	{img:rodari-nebeto-52.png|-right}

	Твойта кукла от найлон,
	моя дъще любима,
	е навярно щастлива,
	че всичко си има:

	къща с градинка,
	гостна и спалня,
	чашки с лъжички,
	хладилник, пералня;

	а освен туй, за себе си,
	също няколко кукли,
	всички с дрешки сменяеми
	и фризури на букли,

	освен една само,
	която е малка,
	но тя пък с количка
	и кутийка за талка…

	И тази картинка е
	много щастлива
	но мен ако питаш,
	по земята не бива

	да има кукли
	с чашки, с лъжички,
	и момиченца живи
	с по две празни ръчички.

