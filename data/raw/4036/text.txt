
	Сега ил никога
	найдно да се сдружим!
	Сега ил никога
	на бой ний да вървим!
		Разхлабен, болен, злият враг
		на одъра лежи,
		на косъмчец, на връх иглен
		живота му стои.
	И чашата на мъките
	препълнена до горе —
	за срам сме пред народите,
	ей, чувате ли, хора!
		Сега ил никога
		найдно да се сдружим!
		Сега ил никога
		на бой ний да вървим!
	Да протекат потоци кръв
	и гръм, и бой най-страшен!
	Излизай, грозна, гладна смърт,
	разливай адски огън!
	От него нас не ни е страх,
	той всичко ще изчисти.
	А из останалия прах
	злат прах ще се издигне
	и в него ще се посели
	безценната свобода —
	тя всичкото ще поднови,
	ще съживи народа,

	Одеса, 1873 год.

