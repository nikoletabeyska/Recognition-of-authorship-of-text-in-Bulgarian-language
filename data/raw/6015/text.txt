
	Ти си свят красив, чудесен,
	с много дроби и числа
	и по пътя ти нелесен
	пърхам аз като пчела.

	Правилата щом си уча
	и решавам всеки час,
	във живота ще сполуча
	и ще мога всичко аз.

	На крилете ти могъщи
	ний към Марс ще полетим,
	бели блокове и къщи
	до небето ще строим.

	Дълбините на морето
	ще изучим с твойта мощ,
	ще направим ний небето
	да е светло ден и нощ.

	Ще направим като птици
	да летим със песента
	и със пламнали зеници
	да твориме красота.

	Ти си свят красив, чудесен
	с много дроби и числа
	и по пътя ти нелесен
	пърхам аз като пчела.

	01.02.1974 г.

