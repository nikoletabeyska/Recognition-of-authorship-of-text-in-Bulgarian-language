

	На Николай Александров


	При греховете на души безродни
	аз вярвам днес, че не греша,
	щом виждам как гори с любов народна
	в теб, българина, българска душа.

	Раздаваш се на сцени без умора
	и с пламък — в тъмни нощи, в зимни дни…
	А във дома, без кучета на двора,
	гостоприемно каниш ти: „Влезни!“


	Да си добър, душата да е млада,
	е честния ти начин на живот.
	За теб е най-голямата награда
	усмивката на селския народ.

	Да ти е живо име! — да се знае,
	щом всичко се продава и руши:
	България най-много се нуждае
	от българите с български души.

