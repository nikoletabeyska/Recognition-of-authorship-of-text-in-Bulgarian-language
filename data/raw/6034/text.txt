
	Желая в моя роден град
	бял паметник да вдигнат на Инджето,
	бял паметник, изправен във небето,
	там, дето даже птици не летят.

	И искам вечер тиха светлина
	хайдушкото чело да кичи с блясък
	и шум да няма, нито птичи крясък…
	Внушителна и горда тишина.

	А денем искам Слънцето за миг
	на рамото хайдушко да поспира,
	за отдих да поляга там зефира
	във мраморната хлад на камен лик.

	Да идват тука българи безброй
	и хора от народи в край далечен
	и горда ще съм аз, че смел и вечен,
	Инджето ще живее в края мой.

	13.12.1974 г.

