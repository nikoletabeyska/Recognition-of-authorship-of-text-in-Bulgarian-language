
	Кога вървя из тия съсипни
	от храмове и къщи опустели,
	не питам ги за миналите дни,
	не питам за онез, що са живели

	и с шум пълнили са градът.
	Какво ще каже техний призрак смешни?
	Умрелите нек в гробовете спят
	сън вечни с своите изповеди грешни

	и слава, и величие, и срам.
	Как дребна й таз пустиня мълчалива
	пред теб, Везувий, било твойта грива

	от дим кога в въздуха се извива
	или кога светлее твоя плам,
	от божий гняв запален сякаш там.

