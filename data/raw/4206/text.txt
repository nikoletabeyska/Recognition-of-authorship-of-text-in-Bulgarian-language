
	На нощта си ясен месец,
	на денят си светлина,
	като твойта хубост, пиле,
	няма друга ни една.
		Ангел ли си от небето
		че на хубост си сама,
		на жените си корона
		и царица, и мома.
	Първо и първо кат те видях,
	в огън пламнах сиромах,
	от тогази и досега
	де съм, как съм не познах.
		С теб сънувам, с теб бълнувам
		и въздишам от сърце,
		тебе мисля, тебе диря,
		теб простирам аз ръце.
	И в смъртта си, душо мила,
	и на гробните врата
	пак твоето сладко име
	ще да шепна със уста.

