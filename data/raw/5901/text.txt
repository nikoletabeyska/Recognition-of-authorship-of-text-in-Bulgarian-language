	Ястребът съгледал пълзящата змия и с пикиращ полет я сграбчил в ноктите си, след което политнал обратно нагоре.
	Змията извърнала глава и успяла да го клъвне. Отровата задействувала и ястребът с вкопчената змия се спуснали надолу.
	— Какво ти бях направила бе, глупако неден, та ме сграбчи? — запитала змията.
	— Ти си опасна твар, носиш отрова в жилото си… — отвърнал за свое оправдание губещият сили ястреб.
	— Няма опасна твар, има застрашена твар… Тебе аз бях ли те ожилила бе, нали си летеше спокоен?
	— Да, но аз за профилактика…
	— Е, мри си сега със своята профилактика!…
