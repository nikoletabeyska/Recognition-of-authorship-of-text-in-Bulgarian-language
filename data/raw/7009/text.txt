
	Слънцето закри се
	в срещните гори;
	месеца яви се
	и нощта здрависа
	с бисерни зари.

	Рой звездици ясни
	греят с чуден плам
	и с очици страстни
	на света прекрасни
	чудят се оттам.

	Тихо си повява
	вечерний ветрец,
	лъха и зашава
	в китната дъбрава
	сетний тих листец…

	Вей, ветрец, прохладно,
	лъхай благодат!
	Вей! Сърце ми страдно
	сега диша жадно
	твоя аромат!…

	То сега живее,
	чувствува, мечтай,
	тръпне и лудее,
	иска да възпее
	своя роден край!

