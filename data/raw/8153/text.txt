	{img:rodari-nebeto-85.png|-right}

	Откъде идат приказките?
	От космоса някъде?
	Аз лично си мисля,
	че ги има навсякъде:

	в дървото на масата,
	в розата, в каната…
	Като пеперудката
	в твойта шепичка хваната,

	като черната семчица
	в сърцето на динята,
	всяка приказка, мисля си,
	е сякаш царкинята

	спяща и чакаща
	да бъде събудена
	и от своята хубост
	да се види учудена.

	Но за туй трябва принцът
	да разчупи магията,
	трябва някой поет
	да отвори кутията

	на своита поезия,
	и разправят мнозина, че
	ако нещата
	развият се иначе,

	то, каквото да казват
	очилатите учени,
	просто хиляди приказки
	ще останат заключени,

	а и твоята също,
	за днес обещаната,
	ще си спинка във розата
	във масата, в каната…

