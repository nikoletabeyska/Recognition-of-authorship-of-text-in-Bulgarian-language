
	Топорът дебне черквицата малка
	и скоро ще настъпи нейний край;
	и тъй се й тя сгушила дребна, жалка,
	като сама смъртта си да желай.

	Де помощ за спасенье би търсила?
	За нея кой издигнал би гласът?
	Ония, на кои била е мила,
	гиганти уморени, в гроба спят…

	Иди при тях… Всред общото забвенье
	те ще те пазят в своите мечти,
	поле за тях на слава и сраженье.

	В тоз образ беден ще ги трогваш ти
	и в теб ще слушат вечно с упоенье
	на цял народ сърцето да тупти!

