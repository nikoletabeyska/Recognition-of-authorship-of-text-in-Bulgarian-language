	Вървели заедно магаре и катър, като носели два еднакви товара. Магарето възнегодувало: как така, на катъра дават двойно повече храна, а и той носи същия товар!
	Като преполовили пътя, стопанинът видял, че товарът не е по силите на магарето, и сложил половината му върху катъра. Като повървели още и видял, че магарето може и да хвърли петалата, натоварил и останалата половина върху катъра.
	— Е, другарю — подкачил катърът, — как ти се струва, не е ли напълно справедливо, че ми дават двойно повече храна?
	— А справедливо ли беше досега все да сме натоварени еднакво? Защо ти веднъж не обели зъб?
