
	Под нежната омая на вечер замечтана
	и двама ний горим! — не идвай чак при мен…
	В прегръдките си взел те, когато ще желая
	цял с тебе да се слея — и ний ще се топим
	в блаженство и забрава, мъчително далеко
	от себе си тогаз усещал те бих аз.

	Ах вечер замечтана очите ни закрива —
	и двама се топим! — но по-далеко стой…
	Изгубил те от поглед, когато ще престана
	да мисля зарад тебе, ний двама ще горим
	един за друг в притома; — и колко, колко близо
	усещал те бих аз до себе си тогаз!

