
	Когато стихне най-подир страстта,
	ако е жива още нежността —
	сред диви чувства, хвърлени без жал
	сред сенките на порива заспал —
	тогаз не бих ридал, не бих ридал…

	На мен би стигнало да гледам как
	очите ти сияят в полумрак
	и да бленувам другото — и пак
	невидим плам в сърцето да мъжди
	и ти да си, каквато бе преди …

	След дългия и мрачен зимен сън
	пак теменугите цъфтят навън
	и всичко се възражда с пролетта,
	освен това, което на света
	създава ни — животът с Любовта.

	1821

