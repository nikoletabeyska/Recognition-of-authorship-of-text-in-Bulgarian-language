
	Ако и днес до мен те няма
	и в мрак потънал е деня.
	Не ме буди! И нека само
	секунда още да летя!

	И ако всичките площади
	замръзнали са във тъга.
	Постой до мен! И нека двама
	със теб да грейнем над света!

	И нека вече сълзи няма!
	И нека бъде светлина!
	Постой секунда още в храма
	на мръкналата ми душа!

	Не ме буди! Дори да зная,
	че блян си за една мечта.
	Дори когато дойде края.
	Не ме буди! Постой така!

	И нека никога отново,
	не се събудя от съня!
	Ако и днес до мен те няма
	и в мрак потънал е деня.

