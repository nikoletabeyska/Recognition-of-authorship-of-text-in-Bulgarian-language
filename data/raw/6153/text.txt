
	Аз горд напусках твойта мирна стряха
	и тръгнах в нови пътища световни,
	че нови сили в моя дух изгряха —
	за теб размирни, смели и греховни.

	Теб блазнеха те къшеи оскъдни
	на жалка корист жалките услади,
	мен — светлината на победи бъдни
	и трепета на сили вечно млади.

	Без дом — аз срещам бурята с тревога,
	но свято пазя своите скрижали.
	И да се върна пак при теб не мога,
	че ний едва ли бихме се разбрали.

	Спи, тихо спи в забрава безметежна
	и опрости ми, вест дочул за мене,
	тъй както съннатаскала прибрежна
	на свойте чайки светло окрилени.

