
	Какъв висок, какъв красив! Посегнал
	да стигне слънце и небе-кубе!
	Не покрив — връх! Отвън ли го погледнеш,
	да ахнеш. Не човеци земни — в него
	живеят вътре слънце и небе!
	Самото щастие живее сякаш вътре!…
	… Не бързай, братко-минувач, в захлас
	да се възстрогваш. Зад изящно-мъртва
	фасада — блян, и със живот разкъртен —
	под този покрив-връх живея аз!
	Живея сам сред толкоз блезке хора!
	За обич гладен и от обич сит!
	Със дух свободен — от стени затворен.
	Бедняк с пари и богаташ-прозорец,
	зад който цял свят в един двор е скрит.
	Осъмвам и замръквам с двете мокри
	очи от щастие, че земното кълбо
	е тук, във стаята, в листа ми, в този молив.
	Да, предпочитам аз любов без покрив,
	отколкото — ах! — покрив без любов!

	07.09.1986 г.

