
	За музика божествена копнея!
	Сърцето ми е зажадняло цвете!
	О, нека като вино тя се лее,
	потоците на песните пуснете!
	Като поле изсъхнало, без дъжд,
	аз губя свяст: да почне тя веднъж!

	Да вдъхна пак мелодията тиха!
	Не спирайте! Душите ни са жадни!
	Ще махне тя змията, що увиха
	покрай сърцето грижи безпощадни.
	Как леко тя по жилите минава
	и разумът отдъхва си в забрава.

	Ту дъх на теменуга полужива
	до езеро — блестящо огледало,
	когато пладнешкият зной изпива
	росата във цветчето премаляло
	и то издъхва… А полита аромата
	с крилете на зефира над водата;

	ту златна чаша със вино пенливо,
	което шепне и във искри пламва,
	магьосница докато го налива
	и със целувки към любов примамва
	……………………………………………………………
	……………………………………………………………
	……………………………………………………………

	1821


	_(Стихотворението е останало недовършено.)_
