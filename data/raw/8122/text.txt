	{img:rodari-nebeto-25.png|-right}

	Познавам един въпросителен знак,
	ужасен чудак,
	с малка главичка и косъм извит;
	той е, както на вид,
	така и по нрав любопитен ужасно:
	на ляво и дясно,
	в домашно и в класно,
	пита, разпитва, иска да знае,
	това къде е, онуй кога е,
	задава безбройни и мъчни въпроси
	за еди-що-си и еди-какво-си
	и когато получи отговор грешен,
	тъй размахва камшика си, че съвсем не е смешен!
	На годишния изпит целият клас
	(а с него и аз!)
	бяхме поставени пред тъй трудна задача,
	че въпросният косъм като луд заподскача
	и така се изви,
	треперещ и злобен,
	че стана, уви,
	на двойка подобен!

