
	Камбаните звънят и възвещават
	великото Христово рождество;
	тълпи народ из улиците шават
	и честитят си светло тържество.

	Сияе ширният лазур небесен,
	усмивка в всички погледи блести,
	в въздуха ясний някаква си песен
	чудесна, мила лей се и трепти.

	Вълна е то от щастье, от надежда:
	сирак, когото никой не поглежда,
	с топлик мен само не съгрява тя.

	През улиците, пълни с смях прозрачен,
	с шум, с весела мълва, минувам мрачен,
	като да съм жив образ на скръбта.

