
	Врабче като топчица сива от прежда
	смълчано се гуши на клон,
	в прозореца потен със мъка поглежда,
	отронва сърцето му стон.

	Но ето, отвори се бързо вратата
	и лъхна оттам топлина,
	разтвори врабчето примряло крилата,
	щом плисна го сноп светлина.

	Две малки ръчици поемат връбчето
	и стоплят телцето му те,
	и в миг разтопява леда във сърцето
	дъхът на доброто дете.

	Август 1974 г., Копривщица

