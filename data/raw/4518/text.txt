
		Кой чука там?
	— Тук любовта е нежна,
	омайницата прежна…
	От моя сладък плам,
	поет, поутоли гърди си!
		— Любов, иди си!

		Кой чука там?
	— Аз Радостта съм. — Що е?
	— Доидох в сърцето пусто твое,
	по — пусто от порутен храм,
	да фърля искра младост.
		— Иди си, Радост!

		Кой чука пак?
	— Тук Славата е. Тичам
	за нови лаври да извличам
	поета из забрава, мрак.
	Отнебесата ида право.
		— Махни се, Славо!

		Кой чука йощ?
	— Скръбта съм. Дружка вярна,
	дойдох да ти се мярна,
	че сам си в тая тъмна нощ!
	Отваряш ли ми ти вратата си?
		— Влез, ти си у дома си!

	София, 1900

