

	На децата ми


	Цял живот се връщам
	в два бакъра сребърни
	с руса и звънлива
	галена вода.
	Цял живот я нося
	мойта, уловена
	от росата лунна,
	кръв във две ведра.
	И пристъпвам, цялата,
	със оная тръпка, младата:
	да не я разлея
	моята вода.
	Мъка ли завее —
	мене да отвее,
	да я надживее
	новата вода.
	За дома ми, пълния,
	туй ще е наградата:
	да пристигна с трижди
	слънчева вода,
	да не е горчива,
	да не е страхлива,
	да не коленичи,
	все отпред да тича.

