
	В скръбта на леката дрезгавина вечерна
	ний дирим милосърдие един към друг.
	Пред наши праг замира смътният отзвук
	на улицата празношумна и мизерна.

	Аз мисля, че русалка някаква почива
	в коприната на твоя розов пеньоар.
	Приведен, слушам те — и като нежен чар
	дъхът на твойто сладко тяло ме опива.

	Преданно скрий ме във прегръдките си топли,
	о, моя скръбна, възхитителна жена:
	така сърдечно приласкан, с прикрити вопли.

	Аз тихо ще ти шъпна нейде как умира
	в самотност непобедна и в злочестина
	една душа съзвучно-тъжна като лира…

