	[* Стихотворението е написано по мотиви от Книга на Йова. /Гл. 38-41/ Бел. ред.]

	Край мене дух премина и тогаз
	в очи Безсмъртието зърнах аз,
	додето всички спяха сън дълбок.
	Без форма бе, но идваше от Бог.
	Косата ми изправи се и страх
	смрази ме, но словата му разбрах:

	„Човек от Бог по-чист ли е? По-свят
	от Съдника на ангела крилат?
	О, твари на прахта! Тела от кал!
	Молецът даже би ви надживял!
	Като мушици мрете вечерта,
	незърнали лъча на Мъдростта!“

	1814

