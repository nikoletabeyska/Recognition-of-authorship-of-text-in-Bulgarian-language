
	Гората задрямва и тихо говори
	за чакан, но нивга невидений дар,
	говори за пътник, сред скръб и умори,
	към свойто градиво запътен зидар.

	Той нощем ще стигне, но кой ще отвори,
	ще хлопа, прегърнат от черен кошмар,
	на прага приседнал, чело ще обори
	и всичко ще зърне, насъне макар.

	Гората задрямва и думи жалейни
	нареждат за пленник в опасна страна,
	за кули среднощни, мечти чародейни,

	за белите щерки на кобна луна,
	че сладка измама е техний живот,
	съмртта те изнасят, на живия плод!

