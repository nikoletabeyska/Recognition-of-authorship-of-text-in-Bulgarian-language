
	От шеметния кръговрат
	спаси ни, Отче наш!
	И, силни, ще превием врат
	пред цар, палач и страж.

	Не ни явявай Свойта Мощ,
	ни звездната си Рат,
	че Смърт е Бранната й нощ
	и язвите й — Ад.

	Пази зад дверите меха
	на крехката ни плът —
	че в смъртен трепет е духа
	без тленния съсъд.

	Закрий от грешния ни мир
	делата си свети —
	че може друг, лукав кумир
	духа да прелъсти.

	Да бъде между нас и Теб
	завеса над света —
	че гръм за нас е Твоят глас
	и бяс — Благодатта.

