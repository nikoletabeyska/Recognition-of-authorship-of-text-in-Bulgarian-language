
	Не даваме я, не — земята мила,
	земята на светите ни отци.
	Не даваме праха на Самуила,
	ни славата на двамата светци!

	Тя наша е! Тя с нази е носила
	открай ярем и търнови венци,
	да, наш е Солун, Шар, Пирин и Рила
	и песните на нейните певци.

	Не даваме, тъй как не бихме дали
	завета на бащите си заспали,
	зеницата на нашите очи!

	Не даваме, дар бог стои отгоре,
	дори в онез гори, поля, простори
	светото слово българско ечи!

