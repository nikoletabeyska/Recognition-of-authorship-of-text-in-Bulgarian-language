
	Света е между нас: от край на края
	по здрач те призовах с последна мощ.
	От пъкъл ида аз, а ти от рая!
	По здрач те призовах, настъпва нощ.
	В нощта ще дойдеш, — ще ли те позная?

	Но като в гроб да спя съм аз готов:
	душата ми привикна да не чака…
	Светилника на своята любов
	дигни високо и търси из мрака,
	че няма кой да чуй сърдечен зов.

	Намериш ли ме — нека ме разбуди
	целувката на твоята уста.
	И сепната душа ще се възчуди:
	сънят ли оживява в самота,
	зора ли посред нощ съня ми куди.

