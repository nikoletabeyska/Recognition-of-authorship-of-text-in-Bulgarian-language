
	Леко, волно се издигам
	къмто синий шир небесен,
	труда хорски славословя
	с мойта малка чиста песен.

	Оттук гледам аз полето,
	де човекът работлив
	денонощно труд полага,
	и му пращам поздрав жив.

	И му пея и го радвам
	със надежди всеки ден,
	и го привечер изпращам
	насърчен и ободрен.

	Аз съм малка чучулига —
	с мойта песничка крилата
	връзката в света поддържам
	на небето със земята.

