

	Ликува буйний Рим. Тържествено гърми
	от блясъци и вик арената широка.
	А той? Прободен, клет, със раната дълбока
	се влачи във кръвта, която се дими…
	Напразно мътен взор за помощ той стреми:
	надменний господар, ласкателят сенатор
	венчават с похвала победата, срамът.
	Що значи за сганта падналий гладиатор?
	Един презрян актьор, освиркан от светът!
	Тече, тече кръвта, минутите последни
	настоят. Изведнъж приятен лъч блесна
	в душата му: съзря през мислите си бледни
	свещената земя, де волен се роди,
	де Дунавът шуми с дълбоки си води;
	той види челядта, отдавна що остави,
	и майка си горка, и татка си болнави,
	кои го чакат там с протегнати ръце,
	за да им донесе от боя скъпи плечки;
	и чу, че го зоват децата му и двечки…
	Напразно: беден роб, със кърваво лице
	той падна като звяр, тълпата да забави,
	която в същий миг бездушно го забрави.
	И той за сетен път отчаяно шепти:
	„Прости, развратний Рим! Отечество, прости!“

	1818

