
	Внезапно, на мечета до вратата,
	извика с радост бедний Абдулах:
	„Теб само, о, всеведущий аллах,
	познати са на хората сърцата!

	От мен благословия приеми!
	Узна, аллах, рабът ти най-последний,
	че може и богатия на бедний
	за залъка да се полакоми!“

	И туй тогаз разказа на тълпата,
	коя гласът му беше там събрал:
	„Хасан сарафът си простря ръката

	в паничката ми; щомто бе минал,
	какво откъсна му се от душата
	зърнах да видя: беше ме обрал.“

