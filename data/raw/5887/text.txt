	Не е етично да спорят помежду си неравностойни растителни личности, особено когато се касае за лично превъзходство над другия, но кедърът не преставал да се превъзнася:
	— Строен съм, красив съм, снажен съм, полезен съм, без мене не биха могли да построят нито кораби, нито храмове, нито дворци…
	Къпината само това му отговаряла:
	— Само като си помислиш как теб те секат издъно, как те режат и дялат отвсякъде, как те поставят да подпираш олтарите на боговете, наистина ти трябва да завидиш на мене, скромната къпина, която имам бодли, за да предоставям плода си само комуто поискам.
