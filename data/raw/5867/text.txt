
	Аз стихове пиша…
	Добри ли са, не знам?
	Че нямам хартия,
	за да ги издам.

	Хартия трябва
	за цели по-добри:
	на таз хартия
	печатат пари…

	Рисуват плакати,
	изготвят и отчет.
	Днес всичките стоки
	увиват в пакет.

	О тази хартия
	избърсват се ръце
	и маски приготвят
	за всяко лице.

	В хартията увиват
	цигулка и креват.
	С хартия приготвят
	барутен заряд.

	О, нямам хартия
	за влюбени писма.
	Рискувам да бъда
	излишна бурма…

	С хартия се прави
	изящен параван…
	Изхранват с хартия
	света обуздан.

	Аз нямам друг избор:
	увивам се в пакет
	с риск да приличам
	на смачкан букет.

	1979

