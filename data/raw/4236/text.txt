	По Ф. Фрайлиграт

	Чест томува, що над рало
	гръб прегъва в жар и хлад,
	със ръце си що подига
	и извърта тежкий млат.

	Който в дълбини подземни
	е принуден да се вре
	с тежко бреме на гърбът си
	да му челяд в глад не мре.

	Чест на вас, работни хора,
	чест на шияви ръце,
	чест на капки пот пролени
	в град ли, в село л’след овце.

	Но да споменем и тия,
	цели нощи що не спят,
	ум на работа напрягат,
	глад и нужди да търпят.

	Книжник бил той в мрак и плесен,
	в прах отънал, тялом слаб,
	тоз, що пише стих ил’ песен,
	на идея волний роб.

	Шут, що служи за заплата,
	услужливий лицедей,
	ил’ с ученост пребогата
	древнекласичний лакей.

	Той е също пролетарий,
	гладен ходи, в дълг живей,
	побелял е в денье цветни,
	приживе от грижи тлей.

	В гроб ще падне от усилье,
	а детинский вик за хляб
	на идеи му подсича
	волните перья-криле.

	Знам аз едного такъвзи,
	в облаците с ум хвърчи,
	но за хлебец, за коричка
	като червей в прах пълзи.

	Страда — в изба е нечиста,
	от съдбата закован,
	горест, нужда го притискат
	и гнетят го с тежка длан.

	Бледен, с хлътнали му бузи
	пише, пише листове,
	а в градина светли зари
	озаряват цветове…

	Но без укор той, без болка
	уверява ни в живот,
	че поезия уж има
	във борбата за народ.

	Ако му ръце отслабват,
	крепне в него мисълта:
	на народа аз послужих,
	без петно ми е честта.

	Най-подир и той от грижи
	от напрягане без ред…
	сал нарядко се стремеше
	някак трескаво напред.

	Нощем музите с цалувка
	пили слепи му очи,
	с кал животний невълнуван,
	в обраците пак хвърчи.

	А по този хълм цветущий
	ходи скръбната жена
	и на чадо си остави
	име честно без петна.

	Чест на вас, работни хора,
	чест на шияви ръце,
	чест на капки пот пролени
	в град ли, в село л’ при овце.

	Но и тез да н’се забравят,
	що по цяла нощ не спят,
	ум на работа панрягат
	и укори, глад търпят.

