

	На неговите 50 сребърни години


	Нося твоето сърце,
	твоя смях,
	твоя поглед,
	твоя устрем
	на литнала птица.
	Не съди ме със своите
	години помъдрели.
	Младостта ти
	в мойта кръв зове.
	И не чакай,
	не искай
	да съм спокойна —
	ручей пролетен
	можеш ли
	в бяг да спреш?
	Като вяра и сила,
	като пролет и вятър
	моят път,
	моят ден,
	мойта слънчева младост
	твойте скъпи ръце,
	твойте бащински длани
	да пречистват
	в тоя дивен,
	като първа обич,
	свят.

