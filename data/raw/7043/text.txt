
	Възхожда тя и грей — звезда на моя блян несвесен,
	но копнея аз за светлина,
	че тя е призрак нетелесен —
	и една
	сънувана, ала непрозвучала песен.

	Сто тела, които доближавах и презрях,
	на миналото сенки безпокойни,
	гледайте звездите, вижте я сред тях, —
	елате, жрици на желанията знойни,
	и простете моя грях!

	Възхожда тя, но вие сте жестоко отмъстени,
	че очите ми са в нея приковани, аз ревнувам нейните лъчи.
	в безкрая устремени:
	нейното мълчание звучи
	бог знае где — за херувимите пленени.

