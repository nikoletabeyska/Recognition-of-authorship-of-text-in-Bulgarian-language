
	Аз се не замислих, ръката ми не трепна:
	найдох и откъснах пиявицата — жадно
	смучаща, двоуста, моето сърце.
	Ето я на пода: запратих я, прилепна,
	с кърви напоена… Любов — позна я, страдно
	в обич и омраза, моето сърце.

	Ето я на пода, пиявицата, — жадно
	прилепна и трепери: тя вече не обвива,
	смучаща, двоуста, моето сърце!
	И мълком аз страдая… И нея ли пак страдно,
	и нея ли оплаква — и кървави пролива
	сълзи през две рани моето сърце?

