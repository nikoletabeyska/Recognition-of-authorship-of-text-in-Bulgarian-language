
	И ти ще се явиш във изборния ден
	със блокова торба от бюлетини
	и ще ми подадеш — пиян и вдъхновен —
	и морави, и розови, и сини.

	И ще ме убедиш гласа си да подам
	за блока на „изгубените Станки“,
	за да отворят пак, за слава и за срам,
	акционерни дружества и банки.

	И пееш песента „спокойствие и ред“,
	дъдрдориш ми за някакви закони,
	но този артикул не носи късмет,
	защото се провада без купони.

	От народняците не правя аз въпрос —
	едно е мнението днес на всички:
	. . . . . . . . . . . . . . . . . .
	. . . . . . . . . . . . . . . . . .

	За демократите недей ме пита ти —
	нима и за това очакваше поука? —
	Наместо своя глас — отрова им прати,
	а бюлетинката им — на боклука.

	За цанковистите въпросът е по-друг —
	тук имаш работа със русофили;
	за доктор Данева — държавник многоук —
	подай си ти гласа, па тръгни на кокили!

	Защото знае се, че Данев е един —
	а Балканската война създаде епопея,
	та от Силистра чак дори до Охрид син
	най-русофилски вятър ни повея.
	. . . . . . . . . . . . . . . . . .
	. . . . . . . . . . . . . . . . . .
	. . . . . . . . . . . . . . . . . .

