

	В памет на дядо ми, чието име с гордост нося!


	Помня детското слънчево лято,
	помня вълните и морския бриз,
	как си играехме с брат ми безгрижно —
	бягайки двама по пясъка чист.

	Помня морето…и шамандурите,
	помня стария каменен мост,
	как идваше залеза розовосинкав —
	приятен, нечакан, скитащ се гост.

	Помня талянните мрежи крайбрежни
	и калдармите ръждиви в(ъв) мрака,
	виж ме — аз същото босо дете съм —
	макар, че времето никак не чака.

	Помня зелените дървени лодки,
	помня и пълните каси с(ъс) риба,
	и винаги с мъка си тръгвах към къщи —
	щом дойдеше време — от там да си ида.

	Помня белите люспи в ръцете ти
	и окачените скърпени мрежи,
	щом спомних си пейката стара на двора —
	погледа мой от сълзи се премрежи.

	Помня мъжете — боси по пясъка —
	теглещи дългите, здрави въжета,
	помня лампата…под нея комарите —
	хапещи моите тънки крачета.

	Помня те…истински — как ме прегръщаш,
	липсваш ми много — дори да отричам
	и още боли ме, че тъй и не казах —
	колко много…теб дядо обичам!

