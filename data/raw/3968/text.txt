	Слон водеха и покрай него лудо
	тълпеше се народ.
	Засмя се мишката: „Голямо чудо
	слон с най-обикновен хобот…
	Съвсем обикновен по произход,
	а се надува като господар…
	Как могат да се кланят на такава твар?
	И аз си имам право да съм горделива,
	че съм от него много по-красива.“
	Тя можеше да продължи
	да си дърдори,
	но котка скочи, бързо я събори
	и мигом я унищожи.
	Макар че думичка дори не каза
	на мишката, че не е слон, доказа.
