
	Падна, падна и той! Не спирай, съдбо, веч
	жестокостта си ти: върви и всяка реч
	нек жертви трупа тя над кръвният олтар
	на пагубен ти гняв! И всеки твой удар
	нек бъде придружен със кървави реки!
	Жестокостите твой ще удрят вече в нас,
	безчувствени скали: ще бъдеш ням наш глас,
		без сълзи нашите очи!

	От толкова години доволна не оста
	с безбройните беди, змии усойни, та
	из наш унил народ, в гневът си, що пуща,
	та сляп и тигър зъл дол’те и ни грабна
	за нази тоз, кой бе пророк, небесен глас,
	от бога пратен нам със огън, меч свети,
	във гърди и душа живот кой носеше,
		надежда, бъдещност за нас!

	Не ти стигна и туй! Със завистта си ти
	как ще се мъчиш все слепец, невеж, клети,
	с венци достойният с гробовен гъсти мрак
	да трупаш, с адски смях стъпи с проклет си крак
	над спомен златна таз светлива звезда за нас
	и радостно викна със зверски див възторг:
	„Как огънят гасней, със буйност що пламти,
		угасна вече той за вас!“

	Но вечността, с коя самий го бог дари,
	името му в гроб зер могат се зари,
	как името на тоз, що пада вдън море,
	ще падне зер в тъма със мисли и дела,
	зърна за нов живот из нази, що пося
	народний тоз герой, за който с гордост ний
		казва щем: „Наш е, той живя!“

	Едва бе той тръгнал, жестока смърт го спря,
	но на, за братя свой, за нас не е умрял!
	Ще вечно той живей във нашите сърца,
	за нашите жили кръв таз памет нам света!
	Не е пресъхнал, не, тоз буйният порой,
	в легло си нощ ехти! Лети му дух над нас
	крилат орел и все оттам с могущий глас
		водител наш ще бъде той!

	Цариград-Гюлхане, 20 юния, 1874

