
	Днес изново аз виждам тез места,
	де дните ми детински са минали,
	де на живота ми над пролетта
	мечти са толкоз някога сияли.

	Сияли са с ненадминуем зрак,
	сияли са кат звезди на небето,
	фар чуден на живота във морето,
	светило в бурите и в нощний мрак.

	Със рой избликват спомени в душата.
	Как живо, как пленително светлей
	на миналото паметта благата!

	И как сърцето горестно копней
	и мъчи се да сътресе съдбата,
	и миг поне един да се засмей!…

