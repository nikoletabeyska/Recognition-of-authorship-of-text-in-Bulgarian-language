
	Летете, птици, в волния въздух,
	летете, птици, в небесата сини.
	Кат вас лети нагоре моят дух
	и вази той стреми се да замине.

	Защо, о, птици, кои в светлий зрак
	на синевата бляскава летите,
	криле сберете, на земята пак
	се спущате от връх, от висотите?

	И вас ли грозна мъчи ви борба
	и в ваште, най-високите полети?
	Една ли с нас ви свързова съдба?

	Не можете ли нийде да се взрете,
	без тъжната световна нищета
	да ви тегней в сърцето и в крилете?

