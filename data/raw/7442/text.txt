
	И аз, жената, спрях. Сляп бе мракът.
	„Не се ли вижда още?“ А пред мен,
	поднел мъждива свещ, отвърна ти — мъжът:
	„Не виждам нийде път, и аз съм заблуден“.
	И питах тихо аз — без стон, без вик, едвам:
	„Очакваш ли го ти, очакваш ли ти там?!“

	Повлечена от тебе, тръгнах нанапред.
	Загледах с мътен взор — подкрепяш ме с ръка…
	Аз отговор не чух; ти беше страшно блед.
	Не чаках и ответ — а все вървим така…
	И днес не питам аз, вървя до теб без път.
	Една подкрепа мен остана — мъжът.

	И търсим се до днес от векове сами…
	Но колко яко ме притискаш в тоя мрак!
	Че чувстваш се мой заслон, за мен живееш ти.
	Днес знаем, няма път, но нека тръгнам пак!
	И леко ни е тъй — с любов, сами вървим,
	А в любовта си, Господи, пред теб ще се смирим.

