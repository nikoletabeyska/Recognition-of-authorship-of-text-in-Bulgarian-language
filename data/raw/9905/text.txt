
	Животът безпощадно продължава…
	Повтарят се бедите, както дните
	от седмицата — понеделник до неделя.
	И все, едно и също… Само мъка!
	Повтарят се, повтарят се нещата…
	И нищо хубаво не става.
	Все болен, безработен, беден.
	И все така — дълбоко по нощите
	изписвам стихове… и те такива!
	Изтръгнати от тъмното, деца на мрака.
	А после съмва, става светло, и отново
	В прозореца ми, като в клетка — бесни псета
	по мене лаят всичките въпроси.
	А аз не съм готов да отговоря.
	А аз не мога с нищо да се справя.
	В годините си трупал съм провали…
	Понякога се чувствам много гузен.
	И после всичко се повтаря.
	Дали ми котка мина път, дали прокле ме
	със страшна злоба някой… Все едно и също.
	А животът безпощадно продължава

