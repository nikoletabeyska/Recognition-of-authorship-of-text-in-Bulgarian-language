	Магарето постоянно облажавало коня, че го ценят повече, галят го, хвалят го, възпяват го рапсодите, изобразяват го по рисунки и статуи.
	Настанала война. Конят веднага бил мобилизиран на фронта, влязъл в не едно сражение, бил раняван. Накрая се върнал увенчан с победни лаври. Магарето почнало да ги пасе и да го възхвалява:
	— Зевс си знае работата. Конете на фронта, магаретата — в тила! Иначе как щеше да се спечели битката?
