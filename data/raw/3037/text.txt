	Най-шибаното е кога некой сам се набута. Е така — като мене. Седа си оня ден и си обедвам. Свинско със зеле. Много обичам свинско със зеле. Бех си тропнал на масата целата тава и си обедвам. По едно време по радиото:
	„Прода-а-а-ва-а-ат се, ма-а-а-мо, бе-е-ли-те ма-на-а-стири-и-и…“
	И що ми требваше! — дигам мобифона и — на шефа:
	— Здрасти, шефе!
	— Здрасти, Тупан! — вика шефа.
	— Не е Тупана — викам. — Картофа е.
	— О, здрасти Компир! — вика шефа.
	— Здрасти! — викам.
	— Кво правиш, бе Компир? — вика шефа.
	— Обедвам — викам.
	— Кво обедваш?
	— Свинско със зеле.
	— Добре! Обедвай! — вика шефа и прекъсна. И аз чак тогава се сетих за кво му се обаждам. Пак дигам мобифона. И пак: „Здрасти, шефе“, „Здрасти, Тупан“, „Не е Тупана, Картофа е“, „Какво правиш“, „Обедвам“…
	И аз пак се отнесох. На третия път обаче звъня и още веднага:
	— Здрасти, шефе! Обедвам свинско със зеле, обаче знаеш ли кво съобщиха по радиото?
	— Кво? — пита шефа.
	— Ми продават се некакви манастири! — викам.
	— Кви манастири? — пита шефа.
	— Бели — викам.
	— Ъхъ — вика шефа. — Купуваме ги.
	После вика:
	— Слушай, Тупан!
	— Не е Тупана — викам. — Картофа е!
	— Нема значение! Слушай, Картоф! Отиваш и веднага проверяваш чии са тия манастири! Към кой синод са! И побързо докато некоя друга групировка не ги е купила преди нас!
	Дояждам аз тавата със свинското, палим баварецо и бегам. По едно време мобифона — пю-пю-пю! Дигам. Шефа.
	— Компир! — вика. — Ти ли си?
	— Аз съм, шефе.
	— Кво правиш, бе Компир?
	— Ми карам баварецо — викам.
	— Добре — вика — карай! Обаче, знаеш кво?
	— Кво? — викам.
	— Размислих! — вика. — Нема да купуваме тия манастири! По на далавера е да ги застраховаме! Обаче ти провери към кой синод са и действай! И по-бързо, докато некоя друга групировка не ги е застраховала преди нас!
	Проверявам аз — тоя синод, оня синод, те па много синоди и докато проверявам — два дена минаха! Днеска пак обедвам. Таскебап. Много обичам таскебап! И таман съм си поръчал осем порции — ей ти по радиото:
	„Застрахова-а-а-ани са, ма-а-а-мо, бе-е-ли-те ма-на-асти-ри-и-и…“
	Направо се укостих! Некоя друга групировка ги е застраховала преди нас! Басимамата! Сега шефа че ме изгърби! Направо че ми осиротеят маратонките! Що ми требваше сам да се набутвам!
