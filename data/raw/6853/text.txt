
	Аз слънцето днес любя,
	безкрайния му взор,
	с вълните пак се губя
	на чистия простор,
	в свободната омая
	на чист изкупен път,
	душа ше стихне, зная,
	там скърби не горят!

	О, хубост ненагледна
	на живите лъчи,
	как искам да прогледна
	и с моите очи!
	Но нещо се въззима
	из спомени, далеч,
	на болка нелечима
	неказаната реч!

	Снове край мене нещо,
	с душа и кръв от мен,
	дали скръбта гореща
	на мъртви — ден по ден,
	влетели в нощи тъмни
	сред зимни ледове,
	или в грядуще стръмно,
	надвиснало над бездна,
	ликува пак съдбата
	над волята железна,
	простира с гняв в ръката
	и своя роб зове?

	Ден светъл на душата,
	грей с живите лъчи,
	на земний сън словата
	в стиха ми излъчи!

