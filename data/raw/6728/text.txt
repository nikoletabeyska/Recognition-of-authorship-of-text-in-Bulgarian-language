
	Спри се за миг, мое вечно страдание —
	нека секунда живея,
	нека усетя любовно ухание —
	което отдавна копнея!

	Вечно ще падам — в живота опарен
	и тъй — ще си търся късмета,
	не — няма място в света ти вулгарен —
	за нас…добрите момчета.

	До края се борим, в любов се обричаме —
	тъй вечно живота ни гази
	и казват, че луди сме — тъй да обичаме —
	но лудите — господ ги пази.

	В твоята джунгла — не ще оцелеем —
	тук силни са тези с парите
	и своите чувства — все тъй ще пилеем —
	но вечно…ще пазим мечтите.

	Виновни ли трябва да бъдем, животе —
	че лоши — не можем да бъдем
	и своите копнежи…и своята обич —
	тъй вечно ли трябва да пъдим?

	Хайде, стига сме близали раните
	и сълзите дето ги леем,
	умираме вечно — все ние сме слабите —
	а всъщност…кога ще живеем?!

