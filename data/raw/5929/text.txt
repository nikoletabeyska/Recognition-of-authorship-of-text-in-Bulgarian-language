	Един млад прахосник изял, изпил и проиграл цялото наследство на баща си. После се насочил към своите лични вещи, накрая му останала само една връхна дреха.
	Затова от душа се зарадвал, когато съзрял първата чучулига: вече е пролет, може и дрехата да проиграе.
	Но на другия ден писнали фъртуни, свили студове и чучулигата умряла. А прахосникът отишъл да я кори:
	— Като не разбираш от метеорология, защо подвеждаш и невинните хора? Горко ми, че се хванах по ума на една нищо и никаква птица!…
