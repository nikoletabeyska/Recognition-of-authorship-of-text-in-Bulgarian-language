
	Когато всред разходки ми уединени
	вестят се страшни в разтрепераний ми ум
	тез образи измъчени, във кръв облени,
	чий издихающ глас замрял е в морский шум,

	избите кесари, измъчени царици,
	в килии мрачни, с сълзи, жаждущи смъртта,
	велможи грозно изуродвани, патрици,
	от храма грабнати и тъпкани в калта;

	желание тогаз неволно в мене се явява
	в земята да се вслушам, де прахът им спи,
	и всичко сякаш окол мене замълчава,

	и чакам някой стон дълбок да заехти,
	но слънцето светлее горе в свойта слава,
	далек морето само чуй се, кат шуми.

