	Забавен случаи има у Езоп
	за мъж, на две жени ревниви роб.
	Едната — млада, другата по-стара
	му скубели косите в надпревара.
	Едната белите, за да изглежда млад,
	а другата пък черните изтръгвала със яд.
	Търпял мъжът каприза и на двете,
	защото сам им се наврял в ръцете.
	Живял така до оня божи миг,
	когато станал олисял старик.
	Разбрали хората, че бил плешив от време
	и мозъкът под голото му теме.

	Поука
	О, кралю, тия две жени
	са двете Партии през наши дни.
	Изтръгнатите косми живи
	не са май друго, а Прерогативи.
	Персоната ти мразят всички Тори,
	а Вигите с властта ти са в раздори.
	Каквото да дадеш или си дал,
	за тях оставаш неспособен крал.
	И твоята прилича ми на оня…
	Той без коса останал, ти май… и без корона.
