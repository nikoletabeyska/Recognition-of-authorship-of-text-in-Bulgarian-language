
	В незнаен кът, далеко в родний край,
	понякога за мене тя мечтай —
	ни ази ней, ни тя на мене знайна.
	Другарката на мой другар, в писмата,
	от нея ми изпраща поздрав мил…
	С какво ли съм сърце й умилил?…
	И ето ме, към онзи кът незнаен
	и аз във блян унесен — и потаен
	като да счувам шепот от уста.
	Нашепвайки несбъдната мечна,
	дали, в минута на усамотене,
	тя не лети към чуждий край, при мене?
	Кат есен лъх две капнали листца
	мечта потайна родни две сърца
	в замая носи и си с тях играе.
	За що копней едното? Що желае
	в блян другото?… Вей есенният лъх…
	На поздрав мил отвръщам със въздъх.

