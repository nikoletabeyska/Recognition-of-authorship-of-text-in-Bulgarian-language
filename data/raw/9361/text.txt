
	Гръмни, мой празник!
	С пролетни салюти!
	С ракетна радост
	да избухне хоризонта!
	Стани любов
	за влюбените пъпки!
	Стани зенит
	в крилатия ни ход!
	Сбери във шепи
	мирис на зюмбюли,
	на младостта —
	творителния сок,
	на ручея —
	стремителния порив,
	на слънцето —
	живителния ток!
	Смеси ги
	с мир,
	със вяра
	и човечност
	да получиш
	живата вода,
	вдигни наздравица
	за близката далечност —
	да пие
	задъхания мой народ!

