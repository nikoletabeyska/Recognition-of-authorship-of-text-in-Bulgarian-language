
	Аз сам не съм, ни тук самси — в заключената стая.
	Но кой е Той… но кой си Ти, не зная.
	От самота се аз измъчвам — насаме,
	кога не бъдем с тебе, както сме.

	Не вярвам аз ни в дявола, ни в бога,
	но тебе — да те отрека не мога.
	Тъй явно шепнеш ти! Кога ли те не чух,
	над мене — или в мене? — трезвен дух!

	На заблуждения и разкаяния верига
	в живота стъпките ми бяха — ум ги не постига;
	ти от очите ми превръзката на заблужденията сне
	и ги прости — но разкаянията не!

	И вярвам в тебе аз, и вярвам аз в покоя
	на утрешния ден — но моя или твоя?
	Аз чувствувам единосъщата потайна цел
	на святост и позор, на всеки земен дел.

	И ето ме пак с тебе — и разбита,
	душата ми пресипна да те пита:
	сред мрътви светила, през будни тъмноти,
	за що ти служа аз, къде ме водиш ти?

