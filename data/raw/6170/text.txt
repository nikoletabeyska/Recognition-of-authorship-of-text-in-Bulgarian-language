
	Назад, през сънища стъмени,
	аз впивам взор неутолен —
	неутолен и блед пред мене
	въстава моя минал ден.

	И нечий глас през сълзи пита:
	защо меда е неизпит,
	защо е скръбна Афродита,
	а в прах покитен твоя щит?

	Нима затуй над теб звучаха
	тръби на свят и светъл грях
	и ти бе ту невинност плаха,
	ту лих борец, ту строг монах,

	та днес пред самата провала,
	да разумееш с горка жал,
	че аз в Живота съм те звала,
	а ти си сам Смъртта избрал…

