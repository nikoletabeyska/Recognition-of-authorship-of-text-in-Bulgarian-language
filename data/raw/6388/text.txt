
	Пак вятърът пролетни ще повее,
	ще се раззеленее пак хълмът,
	в дъбравата славеят ще запее
	и розите пак ще се разцъфтят.

	Ще размирише всичко пак на младост,
	природата разкошно ще блести
	и всичко, що живей в света, от радост,
	надежда и любов ще затупти

	кат в празник свят, за наслажденье
	неземно душа всяка ще ламти
	и жадно страстни погледи влюбени

	с вълшебний плам на бляскави звезди
	отвред ще се кръстосват окол мене:
	о, пролет, колко скръб ми носиш ти!

