	{img:rodari-nebeto-11.png}

	Дъгата прилича на мост над земята,
	окичен с байрачета от седем цвята.

	Слънцето, златното, по нея минава,
	всичко от нея по-весело става.

	Синьо и жълто, червено, зелено…
	Само едно й е зле наредено.

	И то е това, че тя иде след буря,
	която огради и къщи разтуря.

	А мисля: нима ще е грешка голяма,
	бурята, просто така, да я няма?

	Дъга, без да има гърмене зловещо,
	това би било най-чудесното нещо!

	Най-чудесното нещо би било на земята,
	мирът да се сключва преди войната!

