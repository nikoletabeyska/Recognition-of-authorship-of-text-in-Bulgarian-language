
	Това лондонско време проклето!
	Не пресъхва дъждовният oil!
	Време вчера добро за поета,
	днеска време за Конан Дойл.

	Няма милост, дойде ни до гуша
	от чадъри, кахъри, вода,
	сън е вече баналната суша —
	за наивните само беда!

	Боговете ни взеха съвсем за
	будали — щом ни пращат потоп,
	а си плуват кротко по Темза
	яхти, лебеди — гледка тип-топ!

	Слънце нашенско в Англия свети,
	ингилизът добива тен…
	Това лондонско време проклето!
	Дъжд британски се лее студен…

