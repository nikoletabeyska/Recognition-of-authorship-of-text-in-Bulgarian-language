	На никого недей вреди! Обидиш ли
	човека, знай: ти същото ще претърпиш!
	Че е така, разбира се от баснята:
	Разправят, лиса щъркела поканила
	на обед. В плитко блюдо сипала храна.
	Със клюна дълъг гозбата така и не
	опитал гостът. После той лисицата
	поканил. Ядене й надробил в гърне
	високо, тясно. Щъркът всичко си изял,
	а лиса нищичко да хапне не могла,
	напразно ближела гърненцето. Тогаз
	й рекъл щъркелът: „Това да понесеш
	е справедливо, дето сторил си на друг!“
