	Двама младежи минавали през тържището. Докато месарят увивал стока на свой купувач, единият младеж задигнал цял агнешки дроб и го мушнал в пазвата на приятеля си.
	Месарят забелязал липсата и не му било трудно да подозре младежите.
	— Боговете виждат, никакво месо не съм пипвал! — твърдял онзи, в чиято пазва стояло месото.
	— Боговете виждат, никакво месо няма в мен! — викал онзи, който го задигнал.
	— Не знам какво виждат боговете, но моите очи виждат, че на единия ръката е кървава, на другия — ризата.
	— У, че интелектуален касапин! Какво си седнал тук да продаваш месо? Ставай следовател!
