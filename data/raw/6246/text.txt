
	Изнизват се години след години,
	аз все напред и все напред летя,
	и в адский зной на тъжните пустини
	преследвам призрака на любовта.
	Венец челото ми не украсява —
	от там на струйки кървав пот се лей,
	ужасна мъка взорът замъглява,
	че за почивка моят дух копней.
	О иде час на ужас и тревога,
	възпрян на бездинте край тъмни бряг —
	ръце ще да отпусна в изнемога
	и с грозен вик ще литна в черний мрак.

