
	Изгониха ни — бяхме невъзможни.
	Смехът ни бе решил да ни е враг —
	избухна между тестовте сложни,
	разрошен и подкупващ. Даже как

	завързваше добрите химикалки
	с невидими конци, вълнуващ, син
	и смеехме се просто неразбрали,
	че не е лодка синият ни чин,

	че и часовникът не е палячо
	със смешен нос — голямата стрелка.
	И чакахме звънеца ни — тръбача
	(сами си го неракохме така).

	Но строгият учител не усети
	красивото на пъстрия ни смях,
	приел ни в свойта алена планета,
	далеч от всякаква тъга и страх.

	Изгони ни — ний бяхме невъзможни.
	Но в дните, в тебеширен прах,
	в контролните, объркани и сложни,
	аз пазя спомена за този смях!

	06.05.1977

