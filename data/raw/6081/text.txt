
	Извъдил съм се между хората
	в света без никакви покани:
	не пели ангели в просторите,
	не били даже и камбани.

	Едничка само акушерката
	над мене взела да се вайка:
	„Главата му не е по мерката,
	ще стане май нехранимайка“

	А… право имала си бабата
	така печално да въздиша
	негоден за полезна работа,
	аз почнах стихчета да пиша.

	И своя хумор занимателен
	така трогателно аз лея,
	че злополучните читатели
	разплаквам, вместо да разсмея.

