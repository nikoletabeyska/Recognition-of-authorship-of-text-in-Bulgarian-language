	Морето изхвърлило корабокрушенеца на пуст остров и той заспал от умора. Като се събудил, почнал да го проклина:
	— Ти си коварно като развратна жена! Приласкаваш и мамиш хората от брега чрез своето спокойствие и нежност, а като ти се доверят и влязат навътре в тебе, ти ги погубваш…
	Морето му отвърнало:
	— Защо ме, човече, наричаш развратна жена? Аз по натура съм си такова, каквото боговете са ме създали, ласкаво и нежно. Но ветровете подло ме връхлитат, те ме подлудяват не само да изглеждам лошо, но и да върша работи, каквито не желая… Ти не проклинаш тях, а си взел да следиш накъде духат те… Проклинай по-скоро тях и боговете, които ги насъскват срещу мен.
