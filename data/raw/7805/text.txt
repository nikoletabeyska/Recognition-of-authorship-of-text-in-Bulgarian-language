
	ЗАЩО ми вдъхна тоя чуден дар,
	пред всеки поглед сам да се разтварям,
	като ненужна жертва да изграям
	на любовта пред вечния олтар;

	сърцето ми да бъде нежен съд
	на цъфнали надежди и копнежи
	и в своята самотност да бележи
	измамите всред земния си път?

	Защо ми даде тия светлини,
	да ме обливат с острия си блясък
	и да разкриват сънния захлас

	на дните ми, отплиснали вълни,
	събудени от делничния крясък
	на земното, в което чезна аз?

