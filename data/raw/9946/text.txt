
	Много път извървях… Да те срещна!
	И с курвите бях, и повръщах в кръчмата нощем.
	Сервитьорът ме риташе злобно и дълго,
	баща ми не ме пускаше вкъщи…
	Трошах с юмруци прозорци и чаши.
	(всъщност — исках да забравя за всичко…)
	Погледни в очите ми, разгледай дланта ми…
	Много рани имам и блеснали белези…
	Посегни, погали тези гноясали спомени,
	погледни в очите ми, макар и подпухнали…
	Прекалено набраздени вече и двете са,
	ти си красива и нежна, душата ми — груба е…

