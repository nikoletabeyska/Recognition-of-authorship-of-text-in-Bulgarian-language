
	Не тръгна той да търси громка слава
	ни в кървав бой, ни в улична разправа;
	а там, де злото разбойствува в тъмата,
	една любов оръжие занесе —
	и дето култ е векове лъжата,
	на истина хоругвата понесе.

	Под кръстно зло плещи се не превиха,
	ни сили в път, в трънлив път измениха,
	в гранит-гърди не кипна нивга злоба,
	за свой, за враг той имаше усмивка…
	И тъй докрай, и тъй дотук, до гроба.
	Герою скъп, най-лика ти почивка!

