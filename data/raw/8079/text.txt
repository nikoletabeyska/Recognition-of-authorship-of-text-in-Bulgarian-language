
	Има стара приказка красива:
	Даже най-големият нещастник,
	Става в миг щастлив, скръбта му гасне,
	Облече ли риза на щастливец.
	Значи тай? И тръгнах. И го срещнах.
	Весел, млад, мотиката размахал,
	Пеещ, но — без риза, сиромахът.
	Просто тъй — разхвърлян, че горещо.
	Дворът си копаеше. Зелена
	Кърпичка постла и хляб извади:
	— Поседни, хапни, ако си гладен!
	Тя, бахчата, ражда. И за мене.
	За децата. И за сите живи…
	На човека колко ли му трябва…

	… Ах, коя ли риза да му грабна!…
	приказката инак е красива…

