
	Когато си на дъното на пъкъла
	Когато си най тъжен и злочест
	От парещите въглени на мъката
	Си направи сам стълба и излез
	Светът когато мръкне пред очите ти
	И притъмнява в тези две очи
	Сам слънце си създай и от лъчите
	Създай си стълба и по нея се качи
	Когато от безпътица премазан си
	И си зазидан в четири стени
	От всички свои пътища премазани
	Нов път си направи и сам тръгни
	Трънлив и зъл е на живота ребуса
	На кръст разпъва нашите души
	Загубил всичко, не загубвай себе си
	Единствено така ще го решиш

