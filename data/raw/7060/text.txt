
	На морски бряг съм го съзирал —
	Разсеян гледа в далнината,
	В полето пак съм го намирал —
	Навел замислено главата, —
	И вред. А Бог знай де запътен,
	Той плахо мята поглед мътен,
	С усмивка странна и зловеща,
	Странящ от всяка хорска среща.

	Светът безпътни не обича —
	И всеки го по длъжност мрази;
	И всеки се от него пази,
	Но луд го никой не нарича.

	Изпити, хлътнали страните,
	По мрачен лоб черти дълбоки,
	Това са, явно е, следите
	На изпитания жестоки;
	Но вечно сам в тълпата шумна,
	Любов ли някаква безумна,
	Безумна някаква ли злоба,
	Нещастник, носи той към гроба?

