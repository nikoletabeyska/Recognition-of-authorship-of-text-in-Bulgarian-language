
	Там в солунския край, по голите хълмйща,
	развяват кървав стяг веч битите пълчища,

	що Запад ни пратй. Там варварите нови,
	носачи на „дум-дум“, на срам и на окови,

	разпънали са стан, герои но позора,
	очаквайки във страх на наший гняв напора!

	Европо, на духа човечен жрице дивна,
	о как си в тоя вид зловеща и противна!

	На моя слух звънтят словата ти прекрасни,
	делата ти са пък по грозота ужасни!

	На всяка вяра, блян крилата ти пресече!…
	Във кой кумир, в кой бог да веруваме вече?

	Януари 1916 г.

