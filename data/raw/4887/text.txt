
	От Охрид до Чаталджа, от Дунав до Кавала
	в една душа и мисъл днес цял народ е слян,
	една го мъка трови, една го люшка хала,
		един го пълни блян.

	От Охрид до Чаталджа, от Дунав до Егея
	от ярост гороломна днес цял народ пламти,
	той цял е огън, вихър, стихийна мощ, идея
		вулкан, кой веч бухти…

		Бухти! В душите ад е, сърцата в кръв облени,
		в гърди могъщи тътне сподавен лъвски рев…
	Стократно ти порасна, народе уязвени,
		в свещения си гнев!

	26 Април 1913 г.

