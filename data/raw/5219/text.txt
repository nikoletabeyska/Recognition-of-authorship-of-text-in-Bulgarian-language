
	Свърши митингът. Витият пети,
	упит от шумни плясъци, ура,
	излезе с лаврите, които сбра,
	да иде чай да пие у Венети.

	Навън на вратнята го някой спря
	със дискос във ръка: „Фърлете
	за македонските сираци клети!
	Огнец и дрешки!… Турчин ги обра!“

	Фъртуната върлуваше ужасно,
	кълбуци снежни виеха се бясно…
	Витият пламенни замина глух.

	А вятърът го гонеше проклети
	и шъпнеше на топлий му кожух:
	„За македонските сираци клети.“

