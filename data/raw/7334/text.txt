
	Изпървом е загадъчна и чужда —
	зачената в ненавист и омрази.
	Но в погледа на гузните думбази
	започва тя надежди да събужда.

	Безгласен отзвук всякъде намира
	и става вече не така миражна —
	и най-подир във пресата продажна
	тя става факт — и вкеси го разбира.

	Тя болшевиките стократно поразява,
	убива Троцки, Петроград превзема,
	надува се — и става по-голема —
	та ако щеш — и Ленина пленява.

	Теши ги ти, о, гостенко нечиста,
	сто образа в едничък миг приела.
	Ала защо си толкова несмела
	пред истината светла и лучиста?

