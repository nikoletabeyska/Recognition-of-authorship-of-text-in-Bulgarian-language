
	Мечтите зъзнат в наший път,
	и вятърът пищи: пощада!
	Незнайни сили ни влекат,
	а зимна нощ безшумно пада.

	И под заспали небеса
	помръква вярата ни плаха,
	пред нас се люшкат дървеса
	и тъмни сенки скръбно махат.

	Вървим безгласни, не зовем,
	а ням въпрос на устни гасне:
	дали към белий Витлеем
	извеждат пътища неясни?

	Дали в незнайни далнини
	ще стигнем свойта родна стряха?
	Пред нас се спущат тъмнини,
	и тъмни сенки скръбно махат.

