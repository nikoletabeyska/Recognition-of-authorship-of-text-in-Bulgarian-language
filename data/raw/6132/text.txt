
	Не бе отдавна: в златен миг
	от тежък сън се сепнах аз —
	а сякаш бездни-векове
	изминали са оттогаз.

	С огрян от радост ведър лик
	чух зов към светли бъднини
	и край незнайни брегове
	съзрях притихнали вълни.

	Пред мен животът млад разкри
	нетленната си красота,
	поръсен с бисерни зари
	от слънцето на пролетта.

	Аз знаех — радост ме зове
	и пак и слаб, и ням стоях,
	с вковани мисъл и език
	от тъмен смут, неволен страх.

	Не бе оттдавна: в златен миг
	от тежък сън се сепнах аз —
	и сякаш бездни-векове
	изминали са оттогаз.

