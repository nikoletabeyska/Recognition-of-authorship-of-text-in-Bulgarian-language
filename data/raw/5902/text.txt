	Птицеловецът съзрял дрозд и започнал да подрежда тръстикови пръчици в клей, за да го хване. Така се съсредоточил в заниманието си, че не усетил как настъпил отровна змия, която, няма как за нея, сантименталностите са излишни в случая, клъц-клъц, клъвнала го.
	Предусещайки края си, човекът изрекъл: — Абе, нещастнико, нямаше ли си работа на земята и при семейството си, ами си хукнал да похитяваш пойните птички? Виж как намери смъртта си.
