

	Гордей се, гордей Витош планина,
	дива си дива, без дисциплина!
	Газих те ази с тия ботуши
	и чух шума ти със собствени уши.
	И много пъти мисли ума ми,
	в теб да докарам няколко дами.
	Помниш ли, помниш, мила Витошо,
	как вестовоят, храбрият Тошо,
	изнесе славно буре със бира
	на твойта глава, що се въвира
	в облаци мрачни като в падушка?
	Но ще премине зимна вихрушка,
	но ще премине туй време кално —
	и аз ще ти дойда пак официално!

