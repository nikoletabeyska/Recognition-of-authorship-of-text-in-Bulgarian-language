
	Обичам те, обичам те, родино мила,
	за всички мечти, от които съм се пленил,
	за всички радости, кои си ми дарила,
	за всички горести, кои съм с теб делил.

	Обичам те, обичам те, родино мила,
	за хубостите дивни, кои щедрий бог
	обсипал е въз теб, за страшните патила,
	кои пет века бяха твой удел жесток.

	Обичам те, обичам те, родино свята,
	за тез, кои съня си вечний в тебе спят,
	със силата неудържима, с чистотата

	на сълзите, що от очите ми текат,
	с горещий порив, който носи ми душата
	към гробовете скъпи, кои в теб стърчат!

