
	Не смее пролетният грунд
	за кълнове да мисли още.
	Подал изпод леда гръцмун,
	чернее по брега от снощи.

	А залезът е клещест рак.
	И без месо не ще извади
	деня от блатото. И как
	пламти просторът плътояден.

	Със слънце дави се, облят
	в кръвта му, влачи го до късно
	и о леда го бие с яд,
	и — сьомга розова — го къса.

	Залита сумракът пиян,
	такава хищна тишина е,
	но ледените острия —
	зелени ножове — сияят.

	Безспирен, алчен хрип, зловещ
	скриптеж, ханджари в схватка жива
	и сблъскващи се ледове,
	които скърцащо преживят.

