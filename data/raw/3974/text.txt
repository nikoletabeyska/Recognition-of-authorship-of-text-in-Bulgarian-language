	Когато феята от горския чертог,
	край който преминаваше поток,
	престана с рака гостите да забавлява,
	докосна го едва —
	той оживя
	и пак закрачи в росната трева.

	Пред братята учудени застава
	в сребро и пурпур като кардинал.
	— Да би издал —
	извика му един от тях тогава —
	такава дреха как се получава?
	— По-просто нещо няма.
	— Кажи ни! — всички му крещят.
	— Ще се оставиш жив да те сварят.

	Не бива за блестящо облекло
	да се завижда на съсед, защото —
	ела да ти пошепна на ухото
	какво му струва то.
