
	Ръцете ти са вятър. Летен.
	Задъхан, топъл, пълен с дъх на цвете
	на горска билка… Есен
	в очите ми назрява… Духа хладно
	от сивото небе, подгизнало от птици…
	Навярно жерави… Отплуват надалече,
	поели път, със това последно лято…
	Във което, ти си топлината.
	И нежност, слънце… И тревата
	красива, сякаш от коприна
	до която се докоснах…
	Иде зима.
	Във която ще замръзна. Със усмивка
	ще се вледеня, но това не бива да е тъжно.
	Защото помня, колко нежна
	милувка бе, когато ме прегърна.

