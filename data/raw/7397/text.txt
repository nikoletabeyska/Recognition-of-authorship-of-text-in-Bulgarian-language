
	Пролет мина, дойде лято,
	налетя горещина:
	душно, жежко по полето,
	всяк се крий на хладина.

	Веч орача на туй време
	няма нива да оре
	и да пръска златно семе,
	ала чака да бере.

	И дома си преседява,
	Бога моли да вали,
	да изпълни клас на нива
	и труда му награди.

	По полето тма мушички,
	бубулечици без брой
	из цветистите тревички
	мед събират рой след рой.

	Плодовете по дървята
	и овощйето по-час
	зреят бързо, грозд в лозята
	някак чудно мамят нас.

	Ето вече иде време,
	ден за жетва наближи,
	и жетваря ще приеме
	много, много добрини!

