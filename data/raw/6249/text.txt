
	Как силно те любя, самичка ти виждаш,
	ти чувстваш моята слабост.
	Обичам те ази, защото приличаш
	тъй много на моята младост.
	Прибулена с нежна и тиха тъга,
	таяща и скърби, и радост
	и пълна с мечтателна нега исвян
	тъй, както и моята младост.
	Кат древна весталка в антична Елада —
	величествена в своята старост,
	ти си тъй горда и с чиста душа
	тъй, както и моята младост.
	И днес пак ти шепна с надежди огрен,
	че любя те, моя единствена радост,
	а ти отминаваш безшумно край мен
	тъй, както и моята младост.

