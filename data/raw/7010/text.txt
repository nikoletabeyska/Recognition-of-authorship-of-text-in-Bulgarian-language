
	Тиха вечер веч настава,
	тих е звездний небосклон,
	тихо сладко си запява
	славей в гъстолисти клон.

	Чу го мома хубавица
	и в градинка притърча
	и на хубавата птица
	тъй печално зашептя:

	— О, попей ми, мило птиче,
	в тоя тих вечерен час;
	о, попей ми, разтуши ме
	със звънливия си глас.

	Тежка беда сполете ме,
	тежък удар претърпях —
	либето ми днес отнеха,
	зарад него що живях.

	Враг държавен го кръстиха,
	враг на нашия народ,
	и началник с три стражари
	го откара като скот!

	Не, не е той враг народен,
	той е борческа душа,
	в него дух живей свободен,
	дух на правдата света.

	Клеветници, замлъкнете,
	той народа е любил;
	зарад него той е страдал,
	страдал е и се борил…

