
	За твойта, Анно, хубост безподобна,
	със дивите си прелести способна
	пустинника, в пост побелял,
	да вкара в грях и смъртно изкушение,
	да бях цар, ах! — с възторг, без двоумение
	престолът си бих ти дал!
	За твоите очи, от ден по-ясни,
	по-черни от нощта пламенни страсти,
	за един само поглед мил
	небето сине, вечността нетленна
	на твойте нозе бих сложил!

	Аз давам ти това, о, моя мила,
	което всуе в бога би търсила
	и в никое тук божество…
	Сърцето ми цяло принадлежи ти,
	над него облегни си ти гърдите,
	за тебе бие само то…

	1881

