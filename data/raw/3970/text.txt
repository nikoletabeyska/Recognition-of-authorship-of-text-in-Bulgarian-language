	„Покойният ми баща, светла му памет — разправял млад вълк на лисицата, — това се казва герой! Как само трепереха от него в цялата околност! Той срази един подир друг — над двеста врагове и изпрати черните им души в преизподнята. Нищо чудно, че накрай един  все пак удържа победа над него.“
	„Така бе звучало надгробното слово — рекла лисицата, — ала прозаичният летописец би добавил: двестата врагове, които той сразил един подир друг, били овце и магарета, а единият враг, негов победител, бил първият бик, върху който той се осмелил да се нахвърли.“
