
	Обръщат цветята засмени лица,
	кълвачът зачуква със клюна си чук,
	разперва славейчето нежни крилца,
	и цъфва във утрото пролетен звук.

	Кресливата сврака-клюкарка за миг
	гората обхожда, шумяща с пера,
	разказва навред тържествуваща с вик
	що става във тази зелена гора.

	Лисица лукава приглажда кожух
	и точи зъбите си бързо вълкът,
	а пиленца голи в гнездото от пух
	писукат: „Как весел навред е светът!“

	Юни 1974 г.

