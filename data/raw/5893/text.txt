	Кокошката открила някакви яйца и усърдно се насадила да ги мъти. Лястовицата видяла и разбрала какви са тези яйца, запитала я защо се е хванала да ги мъти.
	— Това е мой кокоши патриотичен дълг, видя ли яйце, каквото и чието да е, веднага да го излюпвам. Не ме интересува как е попаднало! Аз трябва да му дам помощ! Както лекарят лекува всекиго.
	После кокошката излюпила змийските яйца и укорила лястовичката, че не й е казала направо, а си е послужила с такива подтекстове, които твърде затруднявали кокошата й интелигентност.
