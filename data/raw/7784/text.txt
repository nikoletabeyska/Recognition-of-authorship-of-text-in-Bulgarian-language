
	Ведрата душа на вечността
	с нивите усмихнати говори,
	в светъл сън унася тя света.

	И цъфти в безбрежните простори,
	и приглася тихом песента
	на лъките в родното Загоре.

	Тя цъфти, тя нежно оцветява
	трепналите билки и треви
	и любовно в здрача разлюлява,
	сякаш люлки, техните глави.

	В здрача, сред събудената врява
	пламенни утехи тя мълви.
	За откоси, господи, и слава
	първата коса благослови.

