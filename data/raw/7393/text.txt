
	Пролет мила, животворна!
	Колко хубава си ти
	и засмяна, благотворна,
	пълна с дражест, с красоти!

	Зимний сняг се разтопява,
	гинат гъстите мъгли,
	воздухът се разтворява
	и се пълни с миризми.

	Чудно, топло, слънце ясно…
	целий свят се весели;
	по нивята полугласно
	там тревата шумоли.

	По горите хор от птички
	чуруликат у зора,
	а пък стадото овчички
	хрупа росната трева.

	И овчаря с свойта свирка
	ги подкарва да пасат;
	тук там си ягне припка
	и се радва на тоз свят.

	Из тревата се подава
	златовидний минзифар
	и с роса се услаждава,
	и се храни с Божий дар.

	Гледам, душа пресний воздух,
	благославям туй време,
	гдето Бог след зимний отдих,
	праща пролет в тез денйе.

