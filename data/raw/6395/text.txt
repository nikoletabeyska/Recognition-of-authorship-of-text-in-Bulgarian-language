
	На кръста тържеството Рим празнува.
	Край катакомбите във брой голям
	народът опиянен шуми, ликува
	и тръгва да руши съседний храм.

	Един по друг богове и богини
	сломени падат на мермерний под
	и громки възгласи, свещени химни
	тоз трясък съпроваждат в ширний свод.

	Внезапно всичко млъква. Из тълпата
	на неколцина прогърмя гласът:
	„Де вдъхновений вожд, кой в вяра свята

	упъти ни сърцата и духът?“
	Търсиха го навред: закрит в тъмата,
	той хлипаше печално в един кът.

