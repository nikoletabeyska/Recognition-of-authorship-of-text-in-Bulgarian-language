
	Аз съм Фериха —
	зюмбюл — розов и син.
	Заставам пред тебе
	Като пред Господ. Амин.
	Така, както баща ми,
	ходжата,
	коленичи пред своя Аллах.
	Не е парадокс, не е и обида —
	просто светът е един.
	Аз се моля за всички
	в моето село от яворова горичка.
	За тебе — моя Христо, Христос
	и дори за една циганка боса.
	През стъпалата на белите ручеи
	проблясва трендафил от кръв.
	Любов и омраза смучат ни,
	а Разумът — твоят Бог, е пак пръв!
	Плаче нашата история стара,
	поставена на дръвника.
	Плаче Околчица — последната гара.
	Печал и кинжали викат ни.
	Горе, в небето, се рее славеят.
	Ботев — най-славният!
	Една е земята ни, но много народите в нея.
	Земята е Ботева, но и аз за нея милея.
	Единствена. Свята.

	Заедно пеят сърцата.

