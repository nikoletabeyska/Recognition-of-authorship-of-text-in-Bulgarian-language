
	Пред него е безсмъртната поема
	и ту мечтай за дивния певец,
	ту горе носи се душа му нема,
	Лаура дето грей с нетлен венец.

	Как сладко своите мъки той смишлява
	и сълзите, с кои за нея е плакал!
	Втор път живота да се подновлява
	за нея пак в страданья би го дал…

	Защо днес гледа с жалба на гърдите
	тез свитъци, разстлани като в храм?
	Защо в скръб мисли, че кратят се дните?

	Внезапно той трепна с тревожен плам,
	извика, горе кат дигна очите:
	— Прости, Лауро! — И издъхна там.

