
	Зорницата блестеше ярка
	в дълбокия вълшебен свод,
	лъчи събуждаха из мрака
	неземен призрачен живот.

	Заглъхна стъпката свенлива
	на чистий ангел на нощта,
	дошъл със миро да полива
	на обич белите цветя.

	И нейде две души обручи
	трикратен херувимски звън,
	към светло утренно съзвучие
	поведени от девствен сън.

	Но възвисиха се внезапно
	незнайни черни дървеса,
	над две души сълза откапна
	от милостиви небеса.

