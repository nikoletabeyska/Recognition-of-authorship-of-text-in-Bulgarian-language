
	Сърцето ми сломиха не вразите
	и не теглата, що патих от тях,
	но тез, с кои в денят на изпитните
	кръст мъченически понесъл бях.

	На бедствията чашата горчива
	до устните си волно аз допрях
	и не роптай душа ми горделива
	против жестокий жребий, що избрах.

	Ще бъда твърд. В сърце ми има сила,
	коя в бедите повече крепней.
	От вас, другари, в своите патила

	пощада искам. Моят дух слабей,
	кога измяната с душа унила
	съзра в лица ви грозно да се смей…

