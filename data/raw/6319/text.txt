
	Поклон, о пряпорец свещен на свободата,
	поздрав, о синове на майката земля,
	които гордо тъй, с пушка и меч в ръката
	— как верни бихте ней във нейните тегла —
	на нейния призив с възторг се днес кълнете,
	че до последний вий ще всички да измрете,
	и тръгвате на бой при общий буен вик:
	„Или свободни с ней във нейните обятья,
	ил мъртви до един във век за свойте братя,
	да няма веч тя син, те брат роб-мъченик!“

	Посегнаха без страх над таз надежда мила,
	що е крепила нас всред нашите тегла!
	Но нек в опитване на свойта мощ и сила
	решават и крещят могущите в света!
	О, слава вам, борци! От всите тез решенья
	— смес отвратителни от мрачни промишленья —
	пред ваший мощен вик на бой за свобода
	на техний ужас едничкий грозни спомен
	остая на светът — от труд така огромен —
	за стойност, следствие и диря, и следа!

	Народите спяха, когато се кроежът
	ужасний сътвори и съд жесток над вас
	изтече се без жал!… На пушките гърмежът
	как в ден на страшен съд пробужда ги в ужас!
	Пред ваший пряпорец, пред ваште сабли голи,
	пред викът: „смърт ил край на нашите неволи“…
	пред тая кръв света, която лейте днес
	— как пред съдья-злодей им съвестта застава
	и питат се в несвес: „Къде е нашта слава,
	де й нашто минало, къде е нашта чест.“

	На бой! И с глас гръмлив-гиганти разярени —
	(где са преградите, високите стени,
	на робството от теб, Европо, назначени?)
	от Дунав до Вардар гори и планини
	повтарят и реват, как нявга са ревали,
	кат Крум и Самуил на бой са похождали.
	На бой!… И всякой там в порив невъздържим
	на своето сърце с възторг се отзовава:
	„на братът, който днес с врагът се подвизава
	и бори се, и мре, на помощ да вървим!“…

	Напред, борци! О, вий на бой не сте калени
	и виждате как кръв се лее първи път!
	Но стъпяте в борба, всички на смърт решени,
	и жаждата за мъст изпълня всеки кът
	на вашите сърца, и вражските пълчища-
	страх, трепет и ужас за мирните огнища-
	треперят пред смъртта и силата едва
	от срам прикрива в тях страхът от вашто име!…
	Вий, за да бъдете дерзки, неустрашими,
	вас водят длъжността и вашите права!…

	И вашата борба война е тя свещена
	на българскй народ, подигнат цял на бран
	за свойта цялост, тя — кат свят залог — спазена
	и под свирепий гнет на лютия тиран!…
	И Български й вулкан, солдати що изригва,
	и всеки тичешком под знамето застигва
	за тая славна чест в теб, родствена страна,
	във теб, о родний край на Кирил и Методий,
	кръвта си да пролей при викът славний, гордий:
	„Живей, Българио, свободна и една!“

	Ах, дълго си игра светът — на свободата
	изменник, апостат — със нашата съдба!
	Съединени ний във дните на теглата,
	о, мрачно грееш ти, воскресла свобода,
	когато в братски край тиранът йощ върлее!
	__На бой!__ И в таз борба врагът ак надделее,
	то там, в злочестий край, осъдений за стръв
	на тиранът презрен, светът що се озлоби
	и пожела из нас да има още роби,
	нек найде трупове, пустиня, прах и кръв!

	Т. Пазарджик, 21 септ. 1878

