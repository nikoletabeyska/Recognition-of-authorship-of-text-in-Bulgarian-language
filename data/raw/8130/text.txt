	{img:rodari-nebeto-34.png|-right}

	Горкият Загубанчо
	дотолкова загубен е,
	че просто губи всичко,
	което е за губене!

	Загуби апетита си,
	а после и пътеката,
	когато за лекарство
	го пратиха в аптеката,

	{img:rodari-nebeto-35.png|-right}

	загуби и гласа си
	от песни със китарата,
	загуби и реда си
	пред касата на гарата,

	загуби на Спорт-тото,
	загуби на лотария,
	загуби бас на мача
	Италия-България.

	Такъв е — губи всичко
	с едничко изключение:
	не си загубва само
	доброто настроение!

