
	И сещам аз, и виждам аз,
	в борба юнашка уморен,
	за мен залезе светлий ден —
	ей наближава сетний час.

	За миналото спомен жив
	във размислите ме теши —
	мечтай за пролет цвят ревнив,
	когато жега го суши.

	Тежи ми свят, а на светът
	и аз тежа, ненужен веч…
	Изходен е уречен път,
	изчерпана за дело реч.

	И сещам аз, и виждам аз,
	в борба юнашка уморен,
	за мен залезе светлий ден —
	ей наближава сетний час.

