
	Далеч, зад дивния Стамбул, гаснеят
	на слънцето последните зари.
	Пред мен в вечерната мъгла бледнеят
	къщя, брежища, хълмове, гори.

	В завоя на брега рибарска ладья
	полека спуща своите платна;
	замря животът в нощната прохлада:
	ни шум, ни глас, всеобща тишина.

	Морето само в нощта мълчалива
	се чуе равно, глухо кат шуми.
	И в тоя час в дума ми треперлива

	тоз шум безспирен на дълбоките вълни
	като безкрайний горкий стон се слива
	на всички земни болки и тъги.

