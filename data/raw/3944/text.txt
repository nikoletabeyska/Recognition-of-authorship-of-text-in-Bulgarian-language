	Гаргата зърнала стомна с водица, на дъното блеснала.
	Как ли не бутала стомната — силите й не достигали
	и не могла да изсипе водата, та жаждата мъчеща
	да утоли. И тогава със хитрост се справила гаргата.
	Камъни малки напускала вътре и скоро се вдигнала
	ценната течност в съда, та така се напила хитрушата.
	Баснята учи ни с малкия пример на птицата: силата,
	даже и твърде голяма, е винаги слаба пред разума.
