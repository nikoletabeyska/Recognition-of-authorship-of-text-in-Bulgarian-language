
	Накрай брегът, де пенят се вълните,
	само дърво маслинено стърчи;
	без шума, с коренье полуразрити,
	едва — едва в земята се държи.

	Гората надалеч се зеленее;
	като сирак в неистово тегло
	то мълчаливо съхне и чернее
	и гърчи мършавото си стебло.

	Задуха вятър, буря заиграе,
	то с всичките стихий е във борба;
	доколе здраво в нея ще утрае?

	Един ден ще изчезне без следа;
	и то така е жално, кат да знае,
	кат да очаква своята съдба.

