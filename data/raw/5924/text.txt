	Скитали заедно човек и лъв. Всеки от тях хвалел своята сила, своята ловкост и смелост. Но като лоялни спътници, само се хвалели, не стигали до практическо изпробване на способностите си.
	Неочаквано насред пътя им се изпречил барелеф, на който било изобразено как човек удушва лъва.
	— Е, лъве — обърнал се иронично човекът, — виждаш ли колко по-смели и по-силни от лъвовете сме ние, хората?
	Лъвът разтърсил великодушно грива:
	— Сега се договедих какво разбирате под „човечно изкуство“. Но ако лъвовете плащаха на ваятелите, сигурно по всички барелефи хората щяха да бъдат под лапите на лъвовете.
