
	Над езерото заника трепти,
	вълните се люлеят като гриви,
	и лекостъпни, волни и щастливи
	те шепнат и зоват като мечти.

	Мълвят талазни вретенили ниви,
	че слънцето завеки не пламти,
	че всеки миг в забравата лети,
	и бягат пак като деца игриви.

	Над тях безследно времето стопява
	на вечното си лято сноповете
	и златото на мигновена слава.

	Като печал тъмнеят бреговете
	и в своята невинност засиява
	Офелия, среди вълните цвете.

