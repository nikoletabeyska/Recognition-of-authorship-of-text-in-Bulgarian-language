
	Склонява есенния лес главата си
	над рамото на нощна самота,
	луната в лъстен танец се понася
	на сенчести задремали листа.

	Лети, безкраен бял воал развява,
	но в миг притихва шеметна игра,
	в светливите извиви се явява
	отсянката на майската зора:

	скръбта говори в царствена осанка,
	ням укор мъртви устни е сковал,
	в леса по тъмни върхове и гранки
	загасва бавно сребърен воал.

