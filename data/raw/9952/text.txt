
	Не му купувай четките! Той има.
	Понякога рисува със кръвта си,
	когато пръстите му са ранени…
	Не го учи на нищо — твърде прост е!
	С него си говори нощем слънце,
	а денем си играе със звездите.
	Запазил е, макар и остарял — детето.
	И още си прегръща своя Мечо.
	Сготви една гореща супа.
	И каната със вино дай… Но свещи — запали му!
	Да бъде нежен полумрак… И тихи трели
	да ронят с обич… Влюбени — очите ти.

