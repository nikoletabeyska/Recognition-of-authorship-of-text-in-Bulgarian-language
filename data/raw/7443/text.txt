
	Когато след пладне приседна на прага
	и чакам си стария мъж,
	плета си чорапите вълнени, що ги и лятос обува,
	и младото тяло, сякаш, тръпне от вечерна влага,
	а вълната моите сълзи е гълтала не по веднъж —
	и китки в градината не късам и нищо не ми се и чува…

	Когато след пладне приседна на прага,
	мини ми кажи, че ти много ме любиш…
	Тъй плахо, с бърз поглед, кат моето робство тук, мрачен.
	Ще видя, нехайно уж, клета, че аз съм ти драга,
	Глава ще забия в чорапа, като че искам да кажа: „Ти себе си губиш
	със мене, омъжена.“ А огън — в моя поглед вторачен.

	Треперя по-бавно да минеш: клуп след клуп сбъркана нищя…
	Пръсти несръчни ще пуснат железните куки.
	Но в твоето мило лице не ще се загледам аз нито веднъж,
	че сухата моя съседка ни гледа от срещната къща;
	но идва нощ, тя ще запуши и всички съседки пролуки…
	Но идва нощ… И привечер още приспива ми стария мъж.

