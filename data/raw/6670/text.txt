
	Ти падна, но ще бъдеш мил
		на родните си братя;
	ще помнят, че си ги спасил
		с победата си свята,
	че враговете съкрушил,
		им върна свободата!

	Загина ти, ала смъртта
		не ще те завладее,
	кръвта ти горда не в пръстта —
		в кръвта ни пламенее.
	Затуй дордето там е тя,
		духът ти ще живее!

	Пред твойто име в бой врагът
		от страх ще пребледнява
	и химни ще обезсмъртят
		смъртта ти величава.
	Не плачем, да не осквернят
		сълзите твойта слава!

	1815

