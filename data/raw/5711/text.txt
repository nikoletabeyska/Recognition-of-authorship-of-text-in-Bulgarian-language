
	Високо под синия шир
	жерави в стройни редици
	прелитат, отиват далеко…
	— Прощавайте, пътници-птици!

	Чертайте по синия шир
	надеждния, кръстния знак,
	с надежда отивате вие,
	с надежда се сбираме пак.

	От лятото пръснати вред
	по родни села и балкани,
	под школската стряха любима
	другарски ний вече сме сбрани.

	Звънецът бие, зове ни,
	вълнува сърцата ни млади,
	надеждите път ни чертаят,
	трудът ни живота пак гради.

