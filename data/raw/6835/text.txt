
	Възлизам с теб и нищо не ме спира,
	аз тайната узнах: В безкрайний миг
	тлей неотменна скръб по блян висок,
	възкръсва туй, което не умира,
	макар отровено с вълшебен сок!

	Люби божествено, ухай по-нежна
	от лилия, с милувката на лунен лик,
	макар отсянка хищна да витай,
	на черна страст в тъгата белоснежна
	самотна девствена звезда сияй!

	Възлизам днес по пътя на душите,
	изтля пожарът на безкрайний миг,
	потъна и скръбта по блян висок!
	Ти грей до мен, царице на звездите,
	с бездънни сълзи в погледа дълбок!

