
	Дете, дете, на слънцето в зарите
	светлей със чудната си красота;
	сама заря, ти минваш през очите
	кат милий образ на една мечта.

	Ти роза си, коя благоуханье
	с зефира пролетни в гърдите лей,
	ти птица си, която с обаянье
	се спира да я слушат, като пей.

	Благословий изпращат ти сърцата:
	цъфти, бълнувай, пей, благоухай,
	ликувай с чудний дар на красотата.

	Невинността ти врагове не знай:
	дано и нивга не ти чуй душата
	до теб сърце човешко да ридай.

