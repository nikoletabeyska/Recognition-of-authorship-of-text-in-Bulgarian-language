
	О, пий от таз кристална чаша,
	рубини бляскат в нея,
	от слънцето лъчи последни!
	Отново ще налея,
	ще цъфне щастието наше
	по твойте устни бледни!

	Сълзи звънтят в печалния кристал,
	смразени мойте сълзи молят,
	от твоя смях лъчист отколе
	из тъмна гръд отронени без жал!

	О, виж, в кристалний съд проблясват
	на утро ведрите черти!
	В сърцата раните зарастват,
	тях горест вечна освети!
	Следи от ласките загасват
	и нова девственост цъфти!

