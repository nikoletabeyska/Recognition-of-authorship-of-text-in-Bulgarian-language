

	„Ми смо знали, да су бугари прости бостанджиjе, вещи само кромпира и лахана садити“
	(Отзив на един сръбски вестник през войната)


	Да, приятели, ний садим и сеем,
	светият труд е нашето оръжье,
	надеждите ни нивга той не лъже
	и роби — с него царства днес владеем.

	От Черно море до Пинд, до Морава
	безшумно българин оре и сее
	и зеленчук, и жито, и идеи —
	а майката земя му спорно дава.

	Той сей и сбира — с чест си вади хлябът, —
	потът му ражда плодове узрели:
	ту златен клас, ту грозд, ту харно зеле,
	ту Сливници — когато му дотрябват.

	1885

