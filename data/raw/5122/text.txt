
	През високий рид, кой же`ни
	Среднята гора със Вежен,
	фърка взора устремени
	към друг връх, плешив и снежен —

	към Амбарица висока,
	урви стръмни дето спуща
	във долината дълбока,
	във долината цветуща,

	де градеца родни дреме —
	орлово гнездо в градини…
	Фърка дух в далечно време —
	във детинските години,

	във годините, когато
	цял свят ази мой счита`л съм
	и по ризка в знойно лято
	бос из барите цапал съм.

