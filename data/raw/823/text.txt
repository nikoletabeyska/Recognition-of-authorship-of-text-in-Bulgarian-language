	Казвам се Стефан Бонев, а тук ви предлагам да прочетете разказите, които написах през съзнателната част от своя най-обикновен живот. Или по-точно казано, разказите които написах, докато се опитвах се да осъзная кой съм, дали имам някаква мисия в този вавилонски свят, и дали тази мисия е по-специална…
	Все още не съм намерил отговора на тези въпроси, та затова и разказите ми могат да ви се сторят малко хаотични, объркани или пък нелогични. Искам да ви уверя, че творческите ми лутания са резултат единствено на житейските ми такива.
	Неотдавна навърших 40 години, а когато погледнах зад себе си, видях една оплетена пътека, която повече ми напомняше на лабиринт. Лабиринт, който сам бях създал и в който не бих могъл да се ориентирам по-добре от който и да е друг представител на човешкия род.
	Ако и след като сте прочели всичко това, все още искате да прочетете разказите ми, и ако наистина вземете та ги прочетете, и ако искате да ми кажете какво мислите за тях, пишете ми.
	E-mail: stefanbonev@gbg.bg или stefanbonev@gmail.com

	_27 февруари 2000 г., Пловдив_
