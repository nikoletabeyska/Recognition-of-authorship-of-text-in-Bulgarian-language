	Стопанинът си имал два петела. За да повдигне нивото на ухажьорските им качества, закупил опитомена яребица. Петлите веднага се нахвърлили да я преследват и кълват. Яребицата изпаднала в паника и помислила, че ден-два няма да изкара повече. Но видяла на другия ден как господарят си бие жената, докато стане цялата в цицини и синини, а после двамцата пак се милуват и обичат, сякаш нищо не е било… Видяла и петлите как помежду си се кълват и разкървавяват. И започнало да й става обидно, ако петлите не се хвърляли отгоре й, за да я малтретират. Сигурно в това семейство са такива формите на ухажването и любовта, решила тя.
	Не обосноваваш ли всяка грубост и не я ли причисляваш към естествените обноски, има дълго, дълго да теглиш.
