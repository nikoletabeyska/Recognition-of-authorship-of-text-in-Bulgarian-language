
	Безкрайна нощ в земята черна втъна,
	замряха уморените очи,
	тела споени странен плащ обгъна,
	неземна жар и призрачни лъчи.

	Заветен сън сред химн свещен издига
	горящ смарагд, откъсната звезда!
	И рози, мак предзорна чучулига
	пилее по блестящата следа.

	Смрачен просторът бавно побелява
	пред радостта на погледа ни чист,
	благоуханен земний лъх повява
	от всеки кът, от всеки цвят и лист.

