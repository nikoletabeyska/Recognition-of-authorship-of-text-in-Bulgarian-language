	Един лихвар за кратък срок
	бе станал истински велможа,
	но не с измама и лъжлив облог,
	а както казваше, по воля божа.

	И той реши, че ето може
	не с химни да благодари,
	а своята признателност да вложи
	в старопиталище дори.

	Строежът почна да наглежда
	и тъй лелееше надежда,
	че друг за хората изглежда.
	Додето спря един съсед.

	Скъперникът поиска да узнае —
	ще може ли съседът си да смае,
	та го посрещна с радостен привет —
	голяма ли е къщата наглед.

	— Как не! — лукаво оня го погледна.
	— Удобно ще живеят много бедни,
	ала за всички, дето със измама
	имот си взел,
	съвсем не е голяма!
