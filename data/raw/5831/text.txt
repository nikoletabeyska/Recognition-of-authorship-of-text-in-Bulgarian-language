
	Под зимния навъсен небосклон,
	през пустите унгарски градове
	по цели дни вървяхме ние…
	Онези януарски студове
	и нашият разкъсан ешелон.

	Враждебно блъска вятърът насрещен.
	Исус Христос — от всеки кръстопът!
	Не дойде никой друг да ни посрещне,
	за добър час ръка да ни помаха…
	Тук хората, по къщите си скрити,
	за вратите
	надзъртаха подире ни в уплаха.

	Не ни помаха никой отдалече с ръка!
	Защо, защо от нас се всеки крие,
	нали сега сме ние
	освободителна войска?

	Но в тези селища невъодушевени,
	без старци, без жени и без деца
	ний виждахме
	тук-там по улиците накачени
	червени, много малки знаменца.

	О, плахите червени знаменца!
	Те боязливо в тоя студ трептяха
	и ний към тях извръщахме лица,
	щастливо нашите сърца туптяха:
	Живееха наблизо комунисти.

	Къде са те? Защо сега ги няма?
	Завода си затрупан ли разчистват,
	в кметството ли цяла нощ не спят
	и пак въпросът си остава нерешен,
	ще има ли за хората обяд
	през следващия ден?

	Къде са да ги срещнем, да ги спрем,
	ръцете им да стиснем,
	кураж да им дадем!

	А чакаше ни път и неизвестност…
	Тепърва всичко ставаше война
	и в нея — не идеала другата страна.
	Но в пътя ни безкрайно дълъг, тежък,
	но в пътя ни, затрупан в сняг, блестяха
	мъничката червени знаменца!

	Но можехме ли всичко да обясним?
	ний вярвахме,
	ний бяхме млади.
	За нас
	по-важно бе да вървим.

	1948

