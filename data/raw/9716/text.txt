

	(Посвещава се на една черна кожа)


	Да псувам и да храчъ
	е моето призванье;
	безцелно аз не влачъ
	това съществованье.

	В калта да се тътразъ
	реши съдбата сляпа;
	аз много низко лазъ,
	затуй по-харно хапа.

	Пълза, но искам исто
	и вас в калта да чуйъ
	съзра ли нещо чисто,
	аз трябва да го плюйъ.

	Със вяра бях, обаче
	за злато съм я дал:
	да имах купувачи,
	и себе бих продал.

	Казуват, че у нас е
	такваз постъпка черна.
	Какво да права? Таз е
	натурата ми скверна.

	Затуй и мен ми връщат
	със нравствени заплювки;
	но никак ме не мръщат
	таквиз едни милувки.

	Па и да предположа,
	че срам ме зачървява,
	по мойта черна кожа
	това се не познава.

