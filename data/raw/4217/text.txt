
	Ето, Петко, остаряваш,
	видиш, вече побеляваш,
		гасне младий, буйний жар.
	Нал усещаш и кръвта ти,
	как ти казва толкоз пъти:
	Петко, Петко, веч си стар!
	Младините забрави ги,
	цалувките остави ги,
		не мисли веч за любов.
	Да посрещаш с черна жалост
	горчивата тежка старост,
		отсега бъди готов.
	Теб песни ти не приличат,
	нето китки веч та кичат;
		минаха са младини!
	Нине гроб ти приближава,
	нине смъртта призовава,
	нине тежки старини!
	Бар отсега приготви са,
	от света веч отречи са,
		сбогом, сбогом му кажи.
	И  кат мислиш старостта си,
	за разтуха на скръбта си,
		ти сълзите задържи.

