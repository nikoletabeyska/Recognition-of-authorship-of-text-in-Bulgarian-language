
	Кат Каина, уплашен пред трупа окървавен
	на Авела, о кралю, ти в бяг търчиш безславен;
		ти тръпнеш кат Макбета,
	убиец коронован, пред Банковата сянка;
	ти бягаш, гол и гладен и с просяшка осанка
		през планини, морета.

	Кат вечний Агасфера, ти в скитане си вечно.
	„Върви, върви! Не спирай!“ — ти чуваш безконечно
		повтаряни тез думи!
	И ти вървиш и скиташ от бряг на бряг в тревога:
	кат някой звяр подгонен из своята бърлога,
		мениш легла и друми!

	И твойто болно тяло се гъне към земята,
	на цял народ понесло товара и съдбата!

