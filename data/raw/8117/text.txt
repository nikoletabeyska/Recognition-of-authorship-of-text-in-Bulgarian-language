	{img:rodari-nebeto-17.png|-right}

	Плетачо на столове, добър ден!
	Ти работиш пак, седнал на земята.
	Ех, грешно е животът нареден,
	отдето и човек да го пресмята!

	Тъкачката в завода няма плат
	да си ушие рокличката проста,
	селякът сред житата мре от глад,
	строителят на къщи спи под моста,

	Завръща се от фабриката пеш
	автомобили, който в нея прави,
	и ти, столарю, столове плетеш,
	а сам седиш на плочите корави!

