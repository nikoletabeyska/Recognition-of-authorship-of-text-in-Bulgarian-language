
	Българийо, мила майко,
	ще ли още ти да спиш?
	Ил не знаеш колко сладко
	ти ще ни развеселиш?

	Твойте синове юнаци
	искат в Балкан да вървят
	и със дядови криваци
	мръсни турци да секат.

	Нека пращат други сили
	свойте войски във Балкан,
	те ще паднат тамо лесно
	от българский ятаган.

	Те ще паднат, то се види,
	бог на помощ ни върви,
	който против нази иди,
	той сам себе си срами.

	Ний с хайдушки славни чети
	ще отидем във Балкан,
	с нази сърби, черногорци
	против общият душман.

