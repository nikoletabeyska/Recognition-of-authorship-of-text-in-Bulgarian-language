
	Разтъжил се Бунарджикът:
	зима наближава,
	де са мойте треви, цветя
	и шумна дъбрава?

	Ясно слънце хладно свети,
	близко е сланата.
	Гъсти мъгли често лазят
	мен по рамената.

	Недей тъжи, Бунарджико,
	зима йоще няма.
	Тя е само у нас дошла
	ранна и голяма.

	В наште жили мраз владее
	и мъгла в главите,
	грейна лъча веч невидим
	да ни сгрей душите.

	И за тебе зима до ще…
	Но зима не трае:
	тебе тя ще пак остави,
	а нас? Не се знае.

	Пловдив, 14 ноември 1882

