
	Изпълнена с симпатия
	към нашия печат,
	над всяка свестна статия
	тя маха жълт плакат:
	„Молчать! Не рассуждать!“

	Газети изпокъсани
	извиват мършав врат,
	споглеждат се навъсени
	и чуват изотзад:
	„Молчать! Не рассуждать!“

	Започнеш, с извинение,
	за кражби, за разврат
	и свършиш с обявление
	за дини, зарзават —
	„Молчать! Не рассуждать!“

	Напишеш ли за времето,
	за прашния ни град —
	проблеснат пак калемите
	и чуеш вик познат:
	„Молчать! Не рассуждат!“

