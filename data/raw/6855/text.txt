
	Аз любя всичко живо,
	що светлий лъч заражда,
	в скръбта на всички рани
	по майката земя,
	в блаженството свенливо,
	що цвят на цвят обажда,
	и в злобното мълчание
	на скритата змия!

	Със знойното величие
	на пълноцветно пладне,
	и с кротката усмивка
	на вечерния час —
	душата ми се кичи!
	Тя с песен ще открадне
	и святата завивка
	на всяка черна страст!

	Живея в живий огън
	на пролетта свещенна,
	и в образите скъпи
	на нейния сън могъщ!
	Из тъмна изнемога
	душа освободена,
	ликуваща се къпе
	сред пролетния дъжд!

