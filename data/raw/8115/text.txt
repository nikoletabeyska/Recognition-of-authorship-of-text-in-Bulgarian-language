	{img:rodari-nebeto-14.png|-right}

	Учат се малките, за да сполучат,
	но и големите също се учат.

	В тяхната класна стая голяма
	чинове няма, престилчици няма,

	ала и те разрешават задачи,
	без да разчитат на подсказвачи.

	Всекиго питат да отговаря
	„Колко е сметката на обущаря?“,

	всеки е длъжен да помни урока
	„Близък е срока да плащаме тока!“,

	и се изплашват всички ужасно,
	щом им дадат да решават на класно:

	„Как да получим от свойта заплата
	дрехи, храна и море за децата?“

