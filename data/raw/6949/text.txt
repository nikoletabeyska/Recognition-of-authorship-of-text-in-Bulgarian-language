
	Не снемай вълшебното було,
	русалке, облюбена днес,
	не е ли сърцето ти чуло
	че горко заклинах нощес?

	Мълвях аз на първата обич
	безумните страшни слова,
	но слушах и черни прокоби
	над мойта безсънна глава.

	Тогава започнах да моля
	да бягаш в задморския лес,
	че нося ти вечна неволя
	след първия сладък несвес.

	Отплувай ти, облаче бело
	и бягай от земна любов,
	в полето са ангели спрели,
	заслушай се в техния зов.

