
	Защо сме зли, защо сме толкоз лоши,
	Защо понякога, във толкоз злост удавени,
	Делим имоти, служби и разкоши?
	Еднакво смъртни всички сме. Забравяме!
	Забравяме! Еднакво алчни, диви,
	Забравяме го в свойте дрязги, страшните!
	Дали смъртта еднаква толкоз плаши ни —
	Еднакво смъртни, но еднакво живи!
	Ех, престанете! Нека поживеем
	И ние, хора, мъдро като хората!
	Една земя ще е над нас, отгоре ни,
	Но важно е, дордето сме над нея…

