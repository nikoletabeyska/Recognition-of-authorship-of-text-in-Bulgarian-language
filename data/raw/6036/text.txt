
	Тези, които завиждат, се в болни превръщат,
	те от завиждане своите нерви рушат;
	тези, които завиждат, се винаги мръщят
	дето успех е проправил към някого път.

	Много успехи в живота и много победи,
	с тях неотлъчно се движи и злобата зла,
	радват се всички и все някой с яд ще погледа,
	топлата радост на друг щом е дала крила.

	Тези, които завиждат, се в болни превръщат —
	всичко човешко, завиждат ли, лудо рушат,
	чистите мисли и здраве, добро се не връщат,
	злоба и завист в сърцето проправят ли път.

	20.12.1974 г.

