
	Насъщният, тъй както всеки ден,
	и днеска дай ни, дай, о боже…

	И в този ден горещ
	на скръбно диво лято,
	когато
	морна е земята ни непощадена,
	когато
	земята ни от гробища е уморена,
	и без въздишка е останала…

	Бих искал аз по всичките врати да хлопам
	и от кого — не знам — да моля прошка,
	за да пека парчета пресен хляб
	в пещта на изкорубеното си сърце.

	И на богатите — лозята ще разграбя
	със тези две окаяни ръце,
	додето бликне светлина
	и от богатото сърце.

