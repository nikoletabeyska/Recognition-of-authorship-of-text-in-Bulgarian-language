
	Селско гробище, като кости са бели гробовете.
	Натежали от влага, врани плъзгат криле над поляните.
	Мина стара каручка, дигна прах, той се посипа над тръните
	пълни с хлъзгави гущери и следи от кози, отишли под сенките.
	Две стари жени махат с ръце към небето и вият прегракнало.
	Откога все проклинат жълтото,
							празно светило, отгоре увиснало.
	Долу, кандилото тихо премигва със пламъче.
	Без да мигне, от портрета ги гледа учуден мъртвеца.
	Те плачат, а козите преживят на хлад под тополите.
	Само псето дойде, прозя се и преглътна езика си — виснал е.
	А мухите пият влага от него, а после го хапят сърдито.
	Като свещ е стопено, ще падне още малко —
									размекнато слънцето.
	Псето излая от скука и се върна да гледа козите.

