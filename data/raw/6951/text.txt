
	Гората се дига в почуди,
	полюшват се тежки листа,
	и техният шепот събуди
	заспалите нощни цветя.

	И тъмните брястове блесват,
	затихнал върхът им шуми,
	низ грани се мълком надвесват
	невидени бледни моми.

	Обтягат те сребърни струни,
	свенливите лунни мечти,
	по устни ме всяка целуне,
	целуне и пак отлети.

	Луната изплува полека,
	пониса се в облачен свод,
	към заник тя дири пътека,
	през бездни — спасителен брод.

