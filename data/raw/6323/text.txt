
	Над върховете каменисти
	тегнее още нощний мрак.
	Дъбът столетний, гъстолисти
	кат някой страшен чер призрак
	скрипти и пъшка в тъмнината.
	Пресичан дрезгав кучи лай
	смущава само тишината,
	надвиснала над целий край.

	На прагът майката е права,
	на пустия и тъмен праг;
	стои сама, навела глава
	и чака. — Чака син юнак.
	Цял месец става тъй го чака —
	и плаче, и не спи нощя,
	и заран рано става в мрака,
	и моли се за него тя.

	Кръвта се лей… кипи войната;
	от всички крайща на светът
	юнаците под знамената
	се стичат, бият се и мрат.
	Но няма нейний син в борбата,
	не иде неин Йово мил
	и горзен носи слух мълвата,
	че роду си е изменил.

	Със тез, от Цариград що идат,
	и Йова нейни може би
	всред них очите й ще видят,
	какъвто в своите молби
	го й тя дене — ноще мечтала:
	и здрав, и хубав, и юнак,
	и с тоя лик е разпръсвала
	тежащий на сърцето й мрак.

	В минутно кратко заблужденье
	той може би е само бил,
	но свойта майка с умиленье
	и родний край е той спомнил.
	И вярва тя, че ще го види,
	че ври юнашка в него кръв
	и ако с дирните той иде,
	във битките ще бъде пръв.

	С примряло сърце гледа в мракът:
	те идат по широкий друм,
	над тях се гордо вей байракът
	и чуй се весел вик и шум.
	Вървят те стройни с бързи крачки,
	във милата са веч страна.
	От песни весели, юначки
	бърдата, целий край екна.

	Край майката безмощна, бледа
	минуват: един по един
	ги жално — жално тя изгледа.
	„Де й Йово, Йово, моят син?“ —
	извика и застана няма.
	Из редовете чу се глас:
	„Не чакай, майко… Йово няма
	да бъде нивга между нас…“

	„За сребро, за жена забрави
	и тебе той, и род, и княз
	и глух, и хладен го остави
	на славата гръмливий глас.
	Но няма вече да безчести
	кръвта на своите бащи.
	Майко, ризикът ти злочести
	с кръвта си той го изплати…“

	В мъглата мрачна и студена
	дъбът се чуе как скрипти.
	Майката стои вцепенена.
	„О, Йово, майка си уби
	и тя не мреше теб да чака!…“
	Примря гласът й. В същий миг
	слогна се нещо тамо в мрака
	и веч ни глас се чу, ни вик…

	* * *

	Низ село, пред черно носило,
	със бавни крачки поп върви
	и кади с сребърно кадило,
	молитва с жален глас мълви:
	„Бъди ни, боже, ти защита,
	над всеки черногорец бди
	и всяко сърце, що залита,
	във правий път го въведи!…“

	Пловдив, 1884

