	Две сестри се оженили — едната за градинар, другата за грънчар. Когато дъщерите тръгнали на повратки у родителите си, накарали ги да се молят постоянно на боговете: едната — съпругата на градинаря — да вали всеки ден и да пои зеленчука; другата — съпругата на грънчаря — да грее слънце всеки ден, та да съхнат бързо грънците.
	Бащата, комуто били еднакво мили и двете дъщери, а още по-свидни и двата зетя, отговарял на всяка:
	— Абе и да вали, и да пече, все тая! Като ви знам какви сте разсипници и двете, колкото и да изкарват мъжете ви, вам пак няма да стига!
