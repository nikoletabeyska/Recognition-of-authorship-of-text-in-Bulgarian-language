
	Премного тази дума е сквернена:
	не ще я оскверня и аз с уста.
	Туй чувство често бива унизено.
	Пожали крехката му красота!
	В надеждата ми има отчаяние,
	и разумът не може я погуби.
	По-скъпо ми е твойто състрадание
	от всеотдайността на всички други.

	Туй, що човеците зоват любов,
	не мога да ти дам. Но би ли взела
	молитвеният ми сърдечен зов
	и небесата, що не са презрели?
	— Стремежа на молеца към звездата
	и на нощта към сутринта?
	— Копнеж по нещо във далечината
	отвъд обсега на скръбта?

	1821

